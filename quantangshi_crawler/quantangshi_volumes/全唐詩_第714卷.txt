全唐詩 第714卷
==================================================

1. 梅花
   作者: 崔道融著
   內容:
梅花:
數萼初含雪，孤標畫本難。香中別有韻，清極不知寒。
梅花:
橫笛和愁聽，斜枝倚病看。朔風如解意，容易莫摧殘。
------------------------------

2. 銅雀妓二首
   作者: 崔道融著
   內容:
銅雀妓二... :
嚴妝垂玉箸，妙舞對清風。無複君王顧，春來起漸慵。
銅雀妓二... :
歌咽新翻曲，香銷舊賜衣。陵園春雨暗，不見六龍歸。
------------------------------

3. 春閨二首
   作者: 崔道融著
   內容:
春閨二首:
寒食月明雨，落花香滿泥。佳人持錦字，無雁寄遼西。
春閨二首:
欲剪宜春字，春寒入剪刀。遼陽在何處，莫望寄征袍。
------------------------------

4. 訪僧不遇
   作者: 崔道融著
   內容:
訪僧不遇:
尋僧已寂寞，林下鎖山房。松竹雖無語，牽衣借晚涼。
------------------------------

5. 田上
   作者: 崔道融著
   內容:
田上:
雨足高田白，披蓑半夜耕。人牛力俱盡，東方殊未明。
------------------------------

6. 月夕
   作者: 崔道融著
   內容:
月夕:
月上隨人意，人閑月更清。朱樓高百尺，不見到天明。
------------------------------

7. 槿花
   作者: 崔道融著
   內容:
槿花:
槿花不見夕，一日一回新。東風吹桃李，須到明年春。
------------------------------

8. 西施灘
   作者: 崔道融著
   內容:
西施灘:
宰嚭亡吳國，西施陷惡名。浣紗春水急，似有不平聲。
------------------------------

9. 江上逢故人
   作者: 崔道融著
   內容:
江上逢故... :
故里琴樽侶，相逢近臘梅。江村買一醉，破淚卻成咍。
------------------------------

10. 牧豎
   作者: 崔道融著
   內容:
牧豎:
牧豎持蓑笠，逢人氣傲然。臥牛吹短笛，耕卻傍溪田。
------------------------------

11. 過農家
   作者: 崔道融著
   內容:
過農家:
欲羨農家子，秋新看刈禾。蘇秦無負郭，六印又如何。
------------------------------

12. 江夕
   作者: 崔道融著
   內容:
江夕:
江心秋月白，起柁信潮行。蛟龍化為人，半夜吹笛聲。
------------------------------

13. 春墅
   作者: 崔道融著
   內容:
春墅:
蛙聲近過社，農事忽已忙。鄰婦餉田歸，不見百花芳。
------------------------------

14. 江村
   作者: 崔道融著
   內容:
江村:
日暮片帆落，江村如有情。獨對沙上月，滿船人睡聲。
------------------------------

15. 擬樂府子夜四時歌四首
   作者: 崔道融著
   內容:
擬樂府子... :
吳子愛桃李，月色不到地。明朝欲看花，六宮人不睡。
擬樂府子... :
涼軒待月生，暗裏螢飛出。低回不稱意，蛙鳴亂清瑟。
擬樂府子... :
月色明如晝，蟲聲入戶多。狂夫自不歸，滿地無天河。
擬樂府子... :
銀缸照殘夢，零淚沾粉臆。洞房猶自寒，何況關山北。
------------------------------

16. 寄人二首
   作者: 崔道融著
   內容:
寄人二首:
花上斷續雨，江頭來去風。相思春欲盡，未遣酒尊空。
寄人二首:
澹澹長江水，悠悠遠客情。落花相與恨，到地一無聲。
------------------------------

17. 江鷗
   作者: 崔道融著
   內容:
江鷗:
白鳥波上棲，見人懶飛起。為有求魚心，不是戀江水。
------------------------------

18. 春晚
   作者: 崔道融著
   內容:
春晚:
三月寒食時，日色濃於酒。落盡牆頭花，鶯聲隔原柳。
------------------------------

19. 漢宮詞
   作者: 崔道融著
   內容:
漢宮詞:
獨詔胡衣出，天花落殿堂。他人不敢妒，垂淚向君王。
------------------------------

20. 旅行
   作者: 崔道融著
   內容:
旅行:
少壯經勤苦，衰年始浪遊。誰憐不龜手，他處卻封侯。
------------------------------

21. 班婕妤
   作者: 崔道融著
   內容:
班婕妤:
寵極辭同輦，恩深棄後宮。自題秋扇後，不敢怨春風。
------------------------------

22. 元日有題
   作者: 崔道融著
   內容:
元日有題:
十載元正酒，相歡意轉深。自量麋鹿分，只合在山林。
------------------------------

23. 古樹
   作者: 崔道融著
   內容:
古樹:
古樹春風入，陽和力太遲。莫言生意盡，更引萬年枝。
------------------------------

24. 春題二首
   作者: 崔道融著
   內容:
春題二首:
青春未得意，見花卻如讎。路逢白麵郎，醉插花滿頭。
春題二首:
滿眼桃李花，愁人如不見。別有惜花人，東風莫吹散。
------------------------------

25. 長安春
   作者: 崔道融著
   內容:
長安春:
長安牡丹開，繡轂輾晴雷。若使花長在，人應看不回。
------------------------------

26. 病起二首
   作者: 崔道融著
   內容:
病起二首:
病起春已晚，曳筇傷綠苔。強攀庭樹枝，喚作花未開。
病起二首:
病起繞庭除，春泥粘屐齒。如從萬里來，骨肉滿面喜。
------------------------------

27. 峽路
   作者: 崔道融著
   內容:
峽路:
清猿啼不住，白水下來新。八月莫為客，夜長愁殺人。
------------------------------

28. 長門怨
   作者: 崔道融著
   內容:
長門怨:
長門春欲盡，明月照花枝。買得相如賦，君恩不可移。
------------------------------

29. 月夕有懷
   作者: 崔道融著
   內容:
月夕有懷:
圓光照一海，遠客在孤舟。相憶無期見，中宵獨上樓。
------------------------------

30. 夜泊九江
   作者: 崔道融著
   內容:
夜泊九江:
夜泊江門外，歡聲月裏樓。明朝歸去路，猶隔洞庭秋。
------------------------------

31. 寒食夜
   作者: 崔道融著
   內容:
寒食夜:
滿地梨花白，風吹碎月明。大家寒食夜，獨貯望鄉情。
------------------------------

32. 歸燕
   作者: 崔道融著
   內容:
歸燕:
海燕頻來去，西人獨滯留。天邊又相送，腸斷故園秋。
------------------------------

33. 長安春
   作者: 崔道融著
   內容:
長安春:
珠箔映高柳，美人紅袖垂。忽聞半天語，不見上樓時。
------------------------------

34. 鑾駕東回
   作者: 崔道融著
   內容:
鑾駕東回:
兩川花捧禦衣香，萬歲山呼輦路長。
鑾駕東回:
天子還從馬嵬過，別無惆悵似明皇。
------------------------------

35. 釣魚
   作者: 崔道融著
   內容:
釣魚:
閑釣江魚不釣名，瓦甌斟酒暮山青。
釣魚:
醉頭倒向蘆花裏，卻笑無端犯客星。
------------------------------

36. 西施
   作者: 崔道融著
   內容:
西施:
苧蘿山下如花女，占得姑蘇臺上春。
西施:
一笑不能忘敵國，五湖何處有功臣。
------------------------------

37. 馬嵬
   作者: 崔道融著
   內容:
馬嵬:
萬乘淒涼蜀路歸，眼前朱翠與心違。
馬嵬:
重華不是風流主，湘水猶傳泣二妃。
------------------------------

38. 羯鼓
   作者: 崔道融著
   內容:
羯鼓:
華清宮裏打撩聲，供奉絲簧束手聽。
羯鼓:
寂寞鑾輿斜穀裏，是誰翻得雨淋鈴。
------------------------------

39. 寄李左司
   作者: 崔道融著
   內容:
寄李左司:
柏台蘭省共清風，鳴玉朝聯夜被同。
寄李左司:
肯信人間有兄弟，一生長在別離中。
------------------------------

40. 梅
   作者: 崔道融著
   內容:
梅:
溪上寒梅初滿枝，夜來霜月透芳菲。
梅:
清光寂寞思無盡，應待琴尊與解圍。
------------------------------

41. 天臺陳逸人
   作者: 崔道融著
   內容:
天臺陳逸... :
絕粒空山秋複春，欲看滄海化成塵。
天臺陳逸... :
近拋三井更深去，不怕虎狼唯怕人。
------------------------------

42. 雪竇禪師
   作者: 崔道融著
   內容:
雪竇禪師:
雪竇峰前一派懸，雪竇五月無炎天。
雪竇禪師:
客塵半日洗欲盡，師到白頭林下禪。
------------------------------

43. 溪上遇雨二首
   作者: 崔道融著
   內容:
溪上遇雨... :
回塘雨腳如繅絲，野禽不起沈魚飛。
溪上遇雨... :
耕蓑釣笠取未暇，秋田有望從淋漓。
溪上遇雨... :
坐看黑雲銜猛雨，噴灑前山此獨晴。
溪上遇雨... :
忽驚雲雨在頭上，卻是山前晚照明。
------------------------------

44. 長門怨
   作者: 崔道融著
   內容:
長門怨:
長門花泣一枝春，爭奈君恩別處新。
長門怨:
錯把黃金買詞賦，相如自是薄情人。
------------------------------

45. 秋夕
   作者: 崔道融著
   內容:
秋夕:
自憐三十未西游，傍水尋山過卻秋。
秋夕:
一夜雨聲多少事，不思量盡到心頭。
------------------------------

46. 過隆中
   作者: 崔道融著
   內容:
過隆中:
玄德蒼黃起臥龍，鼎分天下一言中。
過隆中:
可憐蜀國關張後，不見商量徐庶功。
------------------------------

47. 關下
   作者: 崔道融著
   內容:
關下:
百二山河壯帝畿，關門何事更開遲。
關下:
應從漏卻田文後，每度聞雞不免疑。
------------------------------

48. 寒食客中有懷
   作者: 崔道融著
   內容:
寒食客中... :
江上聞鶯禁火時，百花開盡柳依依。
寒食客中... :
故園兄弟別來久，應到清明猶望歸。
------------------------------

49. 溪夜
   作者: 崔道融著
   內容:
溪夜:
積雪消來溪水寬，滿樓明月碎琅玕。漁人拋得釣筒盡，卻放輕舟下急灘。
------------------------------

50. 山居臥疾，廣利大師見訪
   作者: 崔道融著
   內容:
山居臥疾... :
桐谷孫枝已上弦，野人猶臥白雲邊。
山居臥疾... :
九天飛錫應相誚，三到行朝二十年。
------------------------------

51. 村墅
   作者: 崔道融著
   內容:
村墅:
正月二月村墅閑，餘糧未乏人心寬。
村墅:
南鄰雨中揭屋笑，酒熟數家來相看。
------------------------------

52. 悲李拾遺二首
   作者: 崔道融著
   內容:
悲李拾遺... :
故友從來匪石心，諫多難得主恩深。
悲李拾遺... :
行朝半夜煙塵起，曉殿籲嗟一鏡沈。
悲李拾遺... :
天涯時有北來塵，因話它人及故人。
悲李拾遺... :
也是先皇能罪己，殿前頻得觸龍鱗。
------------------------------

53. 《題李將軍傳》
   作者: 崔道融著
   內容:
《題李將... :
猿臂將軍去似飛，彎弓百步虜無遺。
《題李將... :
漢文自與封侯得，何必傷嗟不遇時。
------------------------------

54. 酒醒
   作者: 崔道融著
   內容:
酒醒:
酒醒撥剔殘灰火，多少淒涼在此中。
酒醒:
爐畔自斟還自醉，打窗深夜雪兼風。
------------------------------

55. 郊居友人相訪
   作者: 崔道融著
   內容:
郊居友人... :
柴門深掩古城秋，背郭緣溪一徑幽。
郊居友人... :
不有小園新竹色，君來那肯暫淹留。
------------------------------

56. 鏡湖雪霽貽方幹
   作者: 崔道融著
   內容:
鏡湖雪霽... :
天外曉嵐和雪望，月中歸棹帶冰行。
鏡湖雪霽... :
相逢半醉吟詩苦，應抵寒猿嫋樹聲。
------------------------------

57. 秋霽
   作者: 崔道融著
   內容:
秋霽:
雨霽長空蕩滌清，遠山初出未知名。
秋霽:
夜來江上如鉤月，時有驚魚擲浪聲。
------------------------------

58. 謝朱常侍寄貺蜀茶、剡紙二首
   作者: 崔道融著
   內容:
謝朱常侍... :
瑟瑟香塵瑟瑟泉，驚風驟雨起爐煙。
謝朱常侍... :
一甌解卻山中醉，便覺身輕欲上天。
謝朱常侍... :
百幅輕明雪未融，薛家凡紙漫深紅。
謝朱常侍... :
不應點染閑言語，留記將軍蓋世功。
------------------------------

59. 讀杜紫微集
   作者: 崔道融著
   內容:
讀杜紫微... :
紫微才調複知兵，長覺風雷筆下生。
讀杜紫微... :
還有枉拋心力處，多於五柳賦閒情。
------------------------------

60. 寓題
   作者: 崔道融著
   內容:
寓題:
海上乘查便合仙，若無仙骨未如船。
寓題:
人間亦有支機石，虛被聲名到洞天。
------------------------------

61. 寓吟集
   作者: 崔道融著
   內容:
寓吟集:
陶集篇篇皆有酒，崔詩句句不無杯。
寓吟集:
醉來已共身安約，讓卻詩人作酒魁。
------------------------------

62. 溪居即事
   作者: 崔道融著
   內容:
溪居即事:
籬外誰家不系船，春風吹入釣魚灣。
溪居即事:
小童疑是有村客，急向柴門去卻關。
------------------------------

63. 雞
   作者: 崔道融著
   內容:
雞:
買得晨雞共雞語，常時不用等閒鳴。
雞:
深山月黑風雨夜，欲近曉天啼一聲。
------------------------------

64. 獻浙東柳大夫
   作者: 崔道融著
   內容:
獻浙東柳... :
屬城甘雨幾經春，聖主全分付越人。
獻浙東柳... :
俗眼不知青瑣貴，江頭爭看碧油新。
------------------------------

65. 楊柳枝詞
   作者: 崔道融著
   內容:
楊柳枝詞:
霧撚煙搓一索春，年年長似染來新。
楊柳枝詞:
應須喚作風流線，系得東西南北人。
------------------------------

66. 楚懷王
   作者: 崔道融著
   內容:
楚懷王:
宮花一朵掌中開，緩急翻為敵國媒。
楚懷王:
六裏江山天下笑，張儀容易去還來。
------------------------------

67. 對早梅寄友人二首
   作者: 崔道融著
   內容:
對早梅寄... :
憶得前年君寄詩，海邊三見早梅詞。
對早梅寄... :
與君猶是海邊客，又見早梅花發時。
對早梅寄... :
憶得去年有遺恨，花前未醉到無花。
對早梅寄... :
清芳一夜月通白，先脫寒衣送酒家。
------------------------------

68. 句
   作者: 崔道融著
   內容:
句:
萬里一點白，長空鳥不飛。
句:
如今卻羨相如富，猶有人間四壁居。
------------------------------

