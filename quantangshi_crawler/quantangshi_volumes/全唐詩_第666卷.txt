全唐詩 第666卷
==================================================

1. 比紅兒詩
   作者: 羅虯著
   內容:
比紅兒詩:
姓字看侵尺五天，芳菲占斷百花鮮。
比紅兒詩:
馬嵬好笑當時事，虛賺明皇幸蜀川。
比紅兒詩:
金穀園中花正繁，墜樓從道感深恩。
比紅兒詩:
齊奴卻是來東市，不為紅兒死更冤。
比紅兒詩:
陷卻平陽為小憐，周師百萬戰長川。
比紅兒詩:
更教乞與紅兒貌，舉國山川不值錢。
比紅兒詩:
一曲都緣張麗華，六宮齊唱後庭花。
比紅兒詩:
若教比並紅兒貌，枉破當年國與家。
比紅兒詩:
樂營門外柳如陰，中有佳人畫閣深。
比紅兒詩:
若是五陵公子見，買時應不啻千金。
比紅兒詩:
青絲高綰石榴裙，腸斷當筵酒半醺。
比紅兒詩:
置向漢宮圖畫裏，入胡應不數昭君。
比紅兒詩:
斜憑欄杆醉態新，斂眸微盻不勝春。
比紅兒詩:
當時若遇東昏主，金葉蓮花是此人。
比紅兒詩:
匼匝千山與萬山，碧桃花下景長閑。
比紅兒詩:
神仙得似紅兒貌，應免劉郎憶世間。
比紅兒詩:
越山重疊越溪斜，西子休憐解浣紗。
比紅兒詩:
得似紅兒今日貌，肯教將去與夫差。
比紅兒詩:
詔下人間覓好花，月眉雲髻選人家。
比紅兒詩:
紅兒若向當時見，系臂先封第一紗。
比紅兒詩:
鋒鏑縱橫不敢看，淚垂玉箸正汍瀾。
比紅兒詩:
應緣近似紅兒貌，始得深宮奉五官。
比紅兒詩:
金縷濃熏百和香，臉紅眉黛入時妝。
比紅兒詩:
當時便向喬家見，未敢將心在窈娘。
比紅兒詩:
通宵甲帳散香塵，漢帝精神禮百神。
比紅兒詩:
若見紅兒醉中態，也應休憶李夫人。
比紅兒詩:
拔得芙蓉出水新，魏家公子信才人。
比紅兒詩:
若教瞥見紅兒貌，不肯留情付洛神。
比紅兒詩:
芳姿不合併常人，雲在遙天玉在塵。
比紅兒詩:
因事愛思荀奉倩，一生閑坐枉傷神。
比紅兒詩:
筆底如風思湧泉，賦中休謾說嬋娟。
比紅兒詩:
紅兒若在東家住，不得登牆爾許年。
比紅兒詩:
一抹濃紅傍臉斜，妝成不語獨攀花。
比紅兒詩:
當時若是逢韓壽，未必埋蹤在賈家。
比紅兒詩:
樹嫋西風日半沉，地無人跡轉傷心。
比紅兒詩:
阿嬌得似紅兒貌，不費長門買賦金。
比紅兒詩:
五雲高捧紫金堂，花下投壺侍玉皇。
比紅兒詩:
從到世人都不識，也應知有杜蘭香。
比紅兒詩:
戲水源頭指舊蹤，當時一笑也難逢。
比紅兒詩:
紅兒若為回桃臉，豈比連催舉五烽。
比紅兒詩:
虢國夫人照夜璣，若為求得與紅兒。
比紅兒詩:
醉和香態濃春睡，一樹繁花偃繡幃。
比紅兒詩:
知有持盈玉葉冠，剪雲裁月照人寒。
比紅兒詩:
若使紅兒風帽戴，直使瑤池會上看。
比紅兒詩:
明媚何曾讓玉環，破瓜年幾百花顏。
比紅兒詩:
若教貌向南朝見，定卻梅妝似等閒。
比紅兒詩:
世事悠悠未足稱，肯將閒事更爭能。
比紅兒詩:
自從命向紅兒去，不欲留心在裂繒。
比紅兒詩:
自隱新從夢裏來，嶺雲微步下陽臺。
比紅兒詩:
含情一向春風笑，羞殺凡花盡不開。
比紅兒詩:
舍卻青娥換玉鞍，古來公子苦無端。
比紅兒詩:
莫言一匹追風馬，天驥牽來也不看。
比紅兒詩:
檻外花低瑞露濃，夢魂驚覺暈春容。
比紅兒詩:
憑君細看紅兒貌，最稱嚴妝待曉鐘。
比紅兒詩:
薄羅輕剪越溪紋，鴉翅低垂兩鬢分。
比紅兒詩:
料得相如偷見面，不應琴裏挑文君。
比紅兒詩:
南國東鄰各一時，後來惟有杜紅兒。
比紅兒詩:
若教楚國宮人見，羞把腰身並柳枝。
比紅兒詩:
照耀金釵簇膩鬟，見時直向畫屏間。
比紅兒詩:
黃姑阿母能判剖，十斛明珠也是閑。
比紅兒詩:
輕小休誇似燕身，生來占斷紫宮春。
比紅兒詩:
漢皇若遇紅兒貌，掌上無因著別人。
比紅兒詩:
鸚鵡娥如裛露紅，鏡前眉樣自深宮。
比紅兒詩:
稍教得似紅兒貌，不嫁南朝沈侍中。
比紅兒詩:
擬將心地學安禪，爭奈紅兒笑靨圓。
比紅兒詩:
何物把來堪比並，野塘初綻一枝蓮。
比紅兒詩:
浸草漂花繞檻香，最憐穿度樂營牆。
比紅兒詩:
殷勤留滯緣何事，曾照紅兒一面妝。
比紅兒詩:
雕陰舊俗騁嬋娟，有個紅兒賽洛川。
比紅兒詩:
常笑世人語虛誕，今朝自見火中蓮。
比紅兒詩:
渡口諸儂樂未休，竟陵西望路悠悠。
比紅兒詩:
石城有個紅兒貌，兩槳無因迎莫愁。
比紅兒詩:
誰向深山識大仙，勸人山上引春泉。
比紅兒詩:
定知不及紅兒貌，枉卻工夫溉玉田。
比紅兒詩:
傾國傾城總絕倫，紅兒花下認真身。
比紅兒詩:
十年東北看燕趙，眼冷何曾見一人。
比紅兒詩:
今時自是不諳知，前代由來豈見遺。
比紅兒詩:
一笑陽城人便惑，何堪教見杜紅兒。
比紅兒詩:
京口喧喧百萬人，競傳河鼓謝星津。
比紅兒詩:
柰花似雪簪雲髻，今日夭容是後身。
比紅兒詩:
青史書時未是真，可能纖手卻強秦。
比紅兒詩:
再三為謝齊皇后，要解連環別與人。
比紅兒詩:
繡帳鴛鴦對刺紋，博山微暖麝微曛。
比紅兒詩:
詩成若有紅兒貌，悔道當時月墜雲。
比紅兒詩:
薄粉輕朱取次施，大都端正亦相宜。
比紅兒詩:
只如花下紅兒態，不藉城中半額眉。
比紅兒詩:
妝成渾欲認前朝，金鳳雙釵逐步搖。
比紅兒詩:
未必慕容宮裏伴，舞風歌月勝纖腰。
比紅兒詩:
琥珀釵成恩正深，玉兒妖惑蕩君心。
比紅兒詩:
莫教回首看妝面，始覺曾虛擲萬金。
比紅兒詩:
自有閑花一面春，臉檀眉黛一時新。
比紅兒詩:
殷勤為報梁家婦，休把啼妝賺後人。
比紅兒詩:
輕梳小髻號慵來，巧中君心不用媒。
比紅兒詩:
可得紅兒拋醉眼，漢皇恩澤一時回。
比紅兒詩:
千里長江旦暮潮，吳都風俗尚纖腰。
比紅兒詩:
周郎若見紅兒貌，料得無心念小喬。
比紅兒詩:
月落潛奔暗解攜，本心誰道獨單棲。
比紅兒詩:
還緣交甫非良偶，不肯終身作羿妻。
比紅兒詩:
漢皇曾識許飛瓊，寫向人間作畫屏。
比紅兒詩:
昨日紅兒花下見，大都相似更娉婷。
比紅兒詩:
魏帝休誇薛夜來，霧綃雲縠稱身裁。
比紅兒詩:
紅兒秀髮君知否，倚檻繁花帶露開。
比紅兒詩:
曉月雕梁燕語頻，見花難可比他人。
比紅兒詩:
年年媚景歸何處，長作紅兒面上春。
比紅兒詩:
逗玉濺盆冬殿開，邀恩先賜夜明苔。
比紅兒詩:
紅兒若是三千數，多少芳心似死灰。
比紅兒詩:
畫簾垂地紫金床，暗引羊車駐七香。
比紅兒詩:
若見紅兒此中住，不勞鹽筱灑宮廊。
比紅兒詩:
蘇小空勻一面妝，便留名字在錢塘。
比紅兒詩:
藏鴉門外諸年少，不識紅兒未是狂。
比紅兒詩:
一首長歌萬恨來，惹愁漂泊水難回。
比紅兒詩:
崔徽有底多頭面，費得微之爾許才。
比紅兒詩:
昔年黃閣識奇章，愛說真珠似窈娘。
比紅兒詩:
若見紅兒深夜態，便應休說繡衣裳。
比紅兒詩:
鳳折鶯離恨轉深，此身難負百年心。
比紅兒詩:
紅兒若向隋朝見，破鏡無因更重尋。
比紅兒詩:
行綰穠雲立暗軒，我來猶愛不成冤。
比紅兒詩:
當時若見紅兒貌，未必邢相有此言。
比紅兒詩:
總似紅兒媚態新，莫論千度笑爭春。
比紅兒詩:
任伊孫武心如鐵，不辦軍前殺此人。
比紅兒詩:
暖塘爭赴蕩舟期，行唱菱歌著豔詞。
比紅兒詩:
為問東山謝丞相，可能諸妓勝紅兒。
比紅兒詩:
吳興皇后欲辭家，澤國重台展曙華。
比紅兒詩:
今日紅兒貌傾國，恐須真宰別開花。
比紅兒詩:
陌上行人歌黍離，三千門客欲何之。
比紅兒詩:
若教粗及紅兒貌，爭取樓前斬愛姬。
比紅兒詩:
休話如皋一笑時，金髇中臆錦離披。
比紅兒詩:
陋容枉把雕弓射，射盡春禽未展眉。
比紅兒詩:
長恨西風送早秋，低眉深恨嫁牽牛。
比紅兒詩:
若同人世長相對，爭作夫妻得到頭。
比紅兒詩:
謝娘休漫逞風姿，未必娉婷勝柳枝。
比紅兒詩:
聞道只因嘲落絮，何曾得似杜紅兒。
比紅兒詩:
總傳桃葉渡江時，只為王家一首詩。
比紅兒詩:
今日紅兒自堪賦，不須重唱舊來詞。
比紅兒詩:
巫山洛浦本無情，總為佳人便得名。
比紅兒詩:
今日雕陰有神豔，後來公子莫相輕。
比紅兒詩:
幾拋雲髻恨金墉，淚洗花顏百戰中。
比紅兒詩:
應有紅兒些子貌，卻言皇后長深宮。
比紅兒詩:
倚檻還應有所思，半開東閣見嬌姿。
比紅兒詩:
可中得似紅兒貌，若遇韓朋好殺伊。
比紅兒詩:
曉向妝台與畫眉，鏡中長欲助嬌姿。
比紅兒詩:
若教得似紅兒貌，走馬章台任道遲。
比紅兒詩:
練得霜華助翠鈿，相期朝謁玉皇前。
比紅兒詩:
依稀有似紅兒貌，方得吹簫引上天。
比紅兒詩:
重門深掩幾枝花，未勝紅兒莫大誇。
比紅兒詩:
王相不能探物理，可能虛上短轅車。
比紅兒詩:
前代休憐事可奇，後來還出有光輝。
比紅兒詩:
爭知晝臥紗窗裏，不見神人覆玉衣。
比紅兒詩:
化羽嘗聞赴九天，只疑塵世是虛傳。
比紅兒詩:
自從一見紅兒貌，始信人間有謫仙。
比紅兒詩:
從道長陵小市東，巧將花貌占春風。
比紅兒詩:
紅兒若是同時見，未必伊先入紫宮。
比紅兒詩:
人間難免是深情，命斷紅兒向此生。
比紅兒詩:
不似前時李丞相，枉拋才力為鶯鶯。
比紅兒詩:
鳳舞香飄繡幕風，暖穿馳道百花中。
比紅兒詩:
還緣有似紅兒貌，始道迎將入漢宮。
比紅兒詩:
休道將軍出世才，盡驅諸妓下歌台。
比紅兒詩:
都緣沒個紅兒貌，致使輕教後閣開。
比紅兒詩:
馮媛須知住漢宮，將身只是解當熊。
比紅兒詩:
不聞有貌傾人國，爭得今朝更似紅。
比紅兒詩:
能將一笑使人迷，花豔何須上大堤。
比紅兒詩:
疏屬便同巫峽路，洛川真是武陵溪。
比紅兒詩:
辭輦當時意可知，寵深還恐寵先衰。
比紅兒詩:
若教得似紅兒貌，占卻君恩自不疑。
比紅兒詩:
三吳時俗重風光，未見紅兒一面妝。
比紅兒詩:
好寫妖嬈與教看，便應休更話真娘。
比紅兒詩:
波平楚澤浸星辰，臺上君王宴早春。
比紅兒詩:
畢竟章華會中客，冠纓虛絕為何人。
比紅兒詩:
紅兒不向漢宮生，便使雙成謾得名。
比紅兒詩:
疑是麻姑惱塵世，暫教微步下層城。
比紅兒詩:
天碧輕紗只六銖，宛如含露透肌膚。
比紅兒詩:
便教漢曲爭明媚，應沒心情更弄珠。
比紅兒詩:
共嗟含恨向衡陽，方寸花箋寄沈郎。
比紅兒詩:
不似紅兒些子貌，當時爭得少年狂。
比紅兒詩:
淺色桃花亞短牆，不因風送也聞香。
比紅兒詩:
凝情盡日君知否，還似紅兒淡薄妝。
比紅兒詩:
火色櫻桃摘得初，仙宮只有世間無。
比紅兒詩:
凝情盡日君知否，真似紅兒口上朱。
比紅兒詩:
宿雨初晴春日長，入簾花氣靜難忘。
比紅兒詩:
凝情盡日君知否，真似紅兒舞袖香。
比紅兒詩:
初月纖纖映碧池，池波不動獨看時。
比紅兒詩:
凝情盡日君知否，真似紅兒罷舞眉。
比紅兒詩:
濃豔濃香雪壓枝，嫋煙和露曉風吹。
比紅兒詩:
紅兒被掩妝成後，含笑無人獨立時。
比紅兒詩:
樓上嬌歌嫋夜霜，近來休數踏歌娘。
比紅兒詩:
紅兒謾唱伊州遍，認取輕敲玉韻長。
比紅兒詩:
金粟妝成扼臂環，舞腰輕薄瑞雲間。
比紅兒詩:
紅兒生在開元末，羞殺新豐謝阿蠻。
比紅兒詩:
君看紅兒學醉妝，誇裁宮襭砑裙長。
比紅兒詩:
誰能更把閒心力，比並當時武媚娘。
比紅兒詩:
梔子同心裛露垂，折來深恐沒人知。
比紅兒詩:
花前醉客頻相問，不贈紅兒贈阿誰。
比紅兒詩:
雲間翡翠一雙飛，水上鴛鴦不暫離。
比紅兒詩:
寫向人間百般態，與君題作比紅詩。
比紅兒詩:
舊恨長懷不語中，幾回偷泣向春風。
比紅兒詩:
還緣不及紅兒貌，卻得生教入楚宮。
比紅兒詩:
一舸春深指鄂君，好風從度水成紋。
比紅兒詩:
越人若見紅兒貌，繡被應羞徹夜熏。
比紅兒詩:
花落塵中玉墮泥，香魂應上窈娘堤。
比紅兒詩:
欲知此恨無窮處，長倩城烏夜夜啼。
------------------------------

2. 句
   作者: 羅虯著
   內容:
句:
窗前遠岫懸生碧，簾外殘霞掛熟紅。
------------------------------

