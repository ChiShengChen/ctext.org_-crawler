全唐詩 第606卷
==================================================

1. 送李員外頻之建州
   作者: 林寬著
   內容:
送李員外... :
勾踐江頭月，客星台畔松。為郎久不見，出守暫相逢。
送李員外... :
鳥泊牽灘索，花空押號鐘。遠人思化切，休上武夷峰。
------------------------------

2. 送許棠先輩歸宣州
   作者: 林寬著
   內容:
送許棠先... :
發枯窮律韻，字字合塤篪。日月所到處，姓名無不知。
送許棠先... :
鶯啼謝守壘，苔老謫仙碑。詩道喪來久，東歸為吊之。
------------------------------

3. 窮冬太學
   作者: 林寬著
   內容:
窮冬太學:
投跡依槐館，荒亭草合時。雪深鳶嘯急，薪濕鼎吟遲。
窮冬太學:
默坐同誰話，非僧不我知。匡廬瀑布畔，何日副心期。
------------------------------

4. 陪鄭諴郎中假日省中寓直
   作者: 林寬著
   內容:
陪鄭諴郎... :
憲廳名最重，假日許從容。床滿諸司印，庭高五粒松。
陪鄭諴郎... :
井尋芸吏汲，茶拆岳僧封。鳥度簾旌暮，猶吟隔苑鐘。
------------------------------

5. 送謝石先輩歸宣州
   作者: 林寬著
   內容:
送謝石先... :
名隨春色遠，湖外已先知。花盡方辭醉，鶯殘是放時。
送謝石先... :
天寒千尺岳，頷白半聯詩。筍蕨猶堪采，榮歸及養期。
------------------------------

6. 下第寄歐陽瓚
   作者: 林寬著
   內容:
下第寄歐... :
詩人道僻命多奇，更值干戈亂起時。
下第寄歐... :
莫作江甯王少府，一生吟苦竟誰知。
------------------------------

7. 寄何紹餘
   作者: 林寬著
   內容:
寄何紹餘:
雁過君猶未入城，清賢門下舊知名。風波凍馬遙逢見，革橐饑僮尚挈行。住在閑坊無轍跡，別來何寺有泉聲。
寄何紹餘:
芙蓉苑北曲江岸，期看終南新雪晴。
------------------------------

8. 送人宰浦城
   作者: 林寬著
   內容:
送人宰浦... :
東南猶阻寇，梨嶺更誰登。作宰應無俸，歸船必有僧。
送人宰浦... :
灘平眠獺石，燒斷飲猿藤。歲盡校殊最，方當見異能。
------------------------------

9. 省試臘後望春宮
   作者: 林寬著
   內容:
省試臘後... :
皇都初度臘，鳳輦出深宮。高憑樓臺上，遙瞻灞滻中。
省試臘後... :
仗凝霜彩白，袍映日華紅。柳眼方開凍，鶯聲漸轉風。
省試臘後... :
禦溝穿斷靄，驪岫照斜空。時見宸遊興，因觀稼穡功。
------------------------------

10. 寄省中知己
   作者: 林寬著
   內容:
寄省中知... :
門掩清曹晚，靜將烏府鄰。花開封印早，雪下典衣頻。
寄省中知... :
怪木風吹閣，廢巢時落薪。每憐吾道苦，長說向同人。
------------------------------

11. 朱坡
   作者: 林寬著
   內容:
朱坡:
朱坡坡上望，不似在秦京。漸覺溪山秀，更高魚鳥情。
朱坡:
夜吟禪子室，曉爨獵人鐺。恃此偷佳賞，九衢蜩未鳴。
------------------------------

12. 酬陳樵見寄
   作者: 林寬著
   內容:
酬陳樵見... :
失意閑眠起更遲，又將羈薄謝深知。囊書旋入酒家盡，紗帽長依僧壁垂。待月句新遭鬼哭，尋山貌古被猿窺。
酬陳樵見... :
元和才子多如此，除卻清吟何所為。
------------------------------

13. 華清宮
   作者: 林寬著
   內容:
華清宮:
殿角鐘殘立宿鴉，朝元歸駕望無涯。
華清宮:
香泉空浸宮前草，未到春時爭發花。
------------------------------

14. 終南山
   作者: 林寬著
   內容:
終南山:
標奇聳峻壯長安，影入千門萬戶寒。
終南山:
徒自倚天生氣色，塵中誰為舉頭看。
------------------------------

15. 歌風台
   作者: 林寬著
   內容:
歌風台:
蒿棘空存百尺基，酒酣曾唱大風詞。
歌風台:
莫言馬上得天下，自古英雄盡解詩。
------------------------------

16. 送人歸日東
   作者: 林寬著
   內容:
送人歸日... :
滄溟西畔望，一望一心摧。地即同正朔，天教阻往來。
送人歸日... :
波翻夜作電，鯨吼晝為雷。門外人參徑，到時花幾開。
------------------------------

17. 寓興
   作者: 林寬著
   內容:
寓興:
西母一杯酒，空言浩劫春。英雄歸厚土，日月照閒人。
寓興:
衰草珠璣塚，冷灰龍鳳身。茂陵驪岫晚，過者暗傷神。
------------------------------

18. 少年行
   作者: 林寬著
   內容:
少年行:
柳煙侵禦道，門映夾城開。白日莫空過，青春不再來。
少年行:
報仇沖雪去，乘醉臂鷹回。看取歌鐘地，殘陽滿壞台。
------------------------------

19. 塞上還答友人
   作者: 林寬著
   內容:
塞上還答... :
無端遊絕塞，歸鬢已蒼然。戎羯圍中過，風沙馬上眠。
塞上還答... :
草衰頻過燒，耳冷不聞蟬。從此甘貧坐，休言更到邊。
------------------------------

20. 哭棲白供奉
   作者: 林寬著
   內容:
哭棲白供... :
侍輦才難得，三朝有上人。琢詩方到骨，至死不離貧。
哭棲白供... :
風帳孤螢入，霜階積葉頻。夕陽門半掩，過此亦無因。
------------------------------

21. 送升道靖恭相公分司
   作者: 林寬著
   內容:
送升道靖... :
東風時不遇，果見致君難。海嶽影猶動，鶤鵬勢未安。
送升道靖... :
星沉關鎖冷，雞唱驛燈殘。誰似二賓客，門閑嵩洛寒。
------------------------------

22. 關下早行
   作者: 林寬著
   內容:
關下早行:
軋軋推危轍，聽雞獨早行。風吹宿靄散，月照華山明。
關下早行:
白首東西客，黃河晝夜清。相逢皆有事，唯我是閒情。
------------------------------

23. 曲江
   作者: 林寬著
   內容:
曲江:
曲江初碧草初青，萬轂千蹄匝岸行。傾國妖姬雲鬢重，薄徒公子雪衫輕。瓊鐫狒cf繞觥舞，金蹙辟邪拏撥鳴。
曲江:
柳絮杏花留不得，隨風處處逐歌聲。
------------------------------

24. 長安遣懷
   作者: 林寬著
   內容:
長安遣懷:
醉下高樓醒複登，任從浮薄笑才能。
長安遣懷:
青龍寺裏三門上，立為南山不為僧。
------------------------------

25. 送僧游太白峰
   作者: 林寬著
   內容:
送僧游太... :
雲深游太白，莫惜遍探奇。頂上多靈跡，塵中少客知。
送僧游太... :
懸崖倚凍瀑，飛狖過孤枝。出定更何事，相逢必有詩。
------------------------------

26. 哭造微禪師
   作者: 林寬著
   內容:
哭造微禪... :
神遷不火葬，新塔露疏檉。是物皆磨滅，唯師出死生。
哭造微禪... :
虛堂散釣叟，怪木哭山精。林下路長在，無因更此行。
------------------------------

27. 獻同年孔郎中
   作者: 林寬著
   內容:
獻同年孔... :
炊瓊爇桂帝關居，賣盡寒衣典盡書。驅馬每尋霜影裏，到門常在鼓聲初。蟾枝交彩清蘭署，鸞佩排光映玉除。
獻同年孔... :
一顧深恩身未殺，爭期皎日負吹噓。
------------------------------

28. 聞雁
   作者: 林寬著
   內容:
聞雁:
接影橫空背雪飛，聲聲寒出玉關遲。
聞雁:
上陽宮裏三千夢，月冷風清聞過時。
------------------------------

29. 送惠補闕
   作者: 林寬著
   內容:
送惠補闕:
詔下搜岩野，高人入竹林。長因抗疏日，便作去官心。
送惠補闕:
清俸供僧盡，滄洲寄跡深。東門有歸路，徒自棄華簪。
------------------------------

30. 和友人賊後
   作者: 林寬著
   內容:
和友人賊... :
帶號乞兵急，英雄陷賊圍。江山猶未靜，魚鳥欲何歸。
和友人賊... :
城露桑榆盡，時平老幼稀。書從戰後得，讀徹血盈衣。
------------------------------

31. 長安即事
   作者: 林寬著
   內容:
長安即事:
暝鼓才終複曉雞，九門何計出沉迷，樵童亂打金吾鼓，豪馬爭奔丞相堤。翡翠鬟欹釵上燕，麒麟衫束海中犀。
長安即事:
須知不是詩人事，空憶泉聲菊畔畦。
------------------------------

32. 和周繇校書先輩省中寓直
   作者: 林寬著
   內容:
和周繇校... :
古木重門掩，幽深只欠溪。此中真吏隱，何必更岩棲。
和周繇校... :
名姓鐫幢記，經書逐庫題。字隨飛蠹缺，階與落星齊。
和周繇校... :
伴直僧談靜，侵霜蛩韻低。粘塵賀草沒，剝粉薛禽迷。
和周繇校... :
衰蘚牆千堵，微陽菊半畦。鼓殘鴉去北，漏在月沉西。
和周繇校... :
每憶終南雪，幾登雲閣梯。時因搜句次，那惜一招攜。
------------------------------

33. 苦雨
   作者: 林寬著
   內容:
苦雨:
霪霖翳日月，窮巷變溝坑。驟灑纖枝折，奔傾壞堵平。
苦雨:
蒙簦來客絕，躍甃噪蛙獰。敗屐陰苔積，摧簷濕菌生。
苦雨:
斜飛穿裂瓦，迸落打空鐺。葉底遲歸蝶，林中滯出鶯。
苦雨:
潤侵書縫黑，冷浸鬢絲明。牖暗參差影，階寒斷續聲。
苦雨:
尺薪功比桂，寸粒價高瓊。遙想管弦裏，無因識此情。
------------------------------

