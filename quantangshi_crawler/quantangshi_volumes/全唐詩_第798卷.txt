全唐詩 第798卷
==================================================

1. 宮詞
   作者: 花蕊夫人著
   內容:
宮詞:
五雲樓閣鳳城間，花木長新日月閑。
宮詞:
三十六宮連內苑，太平天子住昆山。
宮詞:
會真廣殿約宮牆，樓閣相扶倚太陽。
宮詞:
淨甃玉階橫水岸，禦爐香氣撲龍床。
宮詞:
龍池九曲遠相通，楊柳絲牽兩岸風。
宮詞:
長似江南好風景，畫船來去碧波中。
宮詞:
東內斜將紫禁通，龍池鳳苑夾城中。
宮詞:
曉鐘聲斷嚴妝罷，院院紗窗海日紅。
宮詞:
殿名新立號重光，島上亭台盡改張。
宮詞:
但是一人行幸處，黃金閣子鎖牙床。
宮詞:
夾城門與內門通，朝罷巡遊到苑中。
宮詞:
每日日高祗候處，滿堤紅豔立春風。
宮詞:
廚船進食簇時新，侍宴無非列近臣。
宮詞:
日午殿頭宣索鱠，隔花催喚打魚人。
宮詞:
立春日進內園花，紅蕊輕輕嫩淺霞。
宮詞:
跪到玉階猶帶露，一時宣賜與宮娃。
宮詞:
三面宮城盡夾牆，苑中池水白茫茫。
宮詞:
直從獅子門前入，旋見亭台繞岸傍。
宮詞:
離宮別院繞宮城，金版輕敲合鳳笙。
宮詞:
夜夜月明花樹底，傍池長有按歌聲。
宮詞:
禦制新翻曲子成，六宮才唱未知名。
宮詞:
盡將觱篥來抄譜，先按君王玉笛聲。
宮詞:
旋移紅樹斫新苔，宣使龍池更鑿開。
宮詞:
展得綠波寬似海，水心樓殿勝蓬萊。
宮詞:
太虛高閣淩虛殿，背倚城牆面枕池。
宮詞:
諸院各分娘子位，羊車到處不教知。
宮詞:
修儀承寵住龍池，掃地焚香日午時。
宮詞:
等候大家來院裏，看教鸚鵡念新詩。
宮詞:
才人出入每參隨，筆硯將行繞曲池。
宮詞:
能向彩箋書大字，忽防禦制寫新詩。
宮詞:
六宮官職總新除，宮女安排入畫圖。
宮詞:
二十四司分六局，御前頻見錯相呼。
宮詞:
春風一面曉妝成，偷折花枝傍水行。
宮詞:
卻被內監遙覷見，故將紅豆打黃鶯。
宮詞:
殿前排宴賞花開，宮女侵晨探幾回。
宮詞:
斜望花開遙舉袖，傳聲宣喚近臣來。
宮詞:
小球場近曲池頭，宣喚勳臣試打球。
宮詞:
先向畫樓排禦幄，管弦聲動立浮油。
宮詞:
供奉頭籌不敢爭，上棚等喚近臣名。
宮詞:
內人酌酒才宣賜，馬上齊呼萬歲聲。
宮詞:
殿前宮女總纖腰，初學乘騎怯又嬌。
宮詞:
上得馬來才欲走，幾回拋鞚抱鞍橋。
宮詞:
自教宮娥學打球，玉鞍初跨柳腰柔。
宮詞:
上棚知是官家認，遍遍長贏第一籌。
宮詞:
翔鸞閣外夕陽天，樹影花光遠接連。
宮詞:
望見內家來往處，水門斜過罨樓船。
宮詞:
內家追逐採蓮時，驚起沙鷗兩岸飛。
宮詞:
蘭棹把來齊拍水，並船相鬥濕羅衣。
宮詞:
新秋女伴各相逢，罨畫船飛別浦中。
宮詞:
旋折荷花伴歌舞，夕陽斜照滿衣紅。
宮詞:
少年相逐採蓮回，羅帽羅衫巧制裁。
宮詞:
每到岸頭長拍水，競提纖手出船來。
宮詞:
早春楊柳引長條，倚岸沿堤一面高。
宮詞:
稱與畫船牽錦纜，暖風搓出彩絲絛。
宮詞:
內家宣錫生辰宴，隔夜諸宮進禦花。
宮詞:
後殿未聞宮主入，東門先報下金車。
宮詞:
端午生衣進禦床，赭黃羅帕覆金箱。
宮詞:
美人捧入南熏殿，玉腕斜封彩縷長。
宮詞:
選進仙韶第一人，才勝羅綺不勝春。
宮詞:
重教按舞桃花下，只踏殘紅作地裀。
宮詞:
侍女爭揮玉彈弓，金丸飛入亂花中。
宮詞:
一時驚起流鶯散，踏落殘花滿地紅。
宮詞:
七寶闌幹白玉除，新開涼殿幸金輿。
宮詞:
一溝泛碧流春水，四面瓊鉤搭綺疏。
宮詞:
山樓彩鳳棲寒月，宴殿金麟吐禦香。
宮詞:
蜀錦地衣呈隊舞，教頭先出拜君王。
宮詞:
天外明河翻玉浪，樓西涼月湧金盆。
宮詞:
香銷甲乙床前帳，宮鎖玲瓏閉殿門。
宮詞:
細風欹葉撼宮梧，早怯秋寒著繡繻。玉宇無人雙燕去，一彎新月上金樞。
宮詞:
夜寒金屋篆煙飛，燈燭分明在紫微。
宮詞:
漏永禁宮三十六，燕回爭踏月輪歸。
宮詞:
曉吹翩翩動翠旗，爐煙千疊瑞雲飛。
宮詞:
何人奏對偏移刻，禦史天香隔繡衣。
宮詞:
金井秋啼絡緯聲，出花宮漏報嚴更。
宮詞:
不知誰是金鑾直，玉宇沉沉夜氣清。
宮詞:
內庭秋燕玉池東，香散荷花水殿風。
宮詞:
阿監采菱牽錦纜，月明猶在畫船中。
宮詞:
東宮花燭彩樓新，天上仙橋上鎖春。
宮詞:
偏出六宮歌舞奏，嫦娥初到月虛輪。
宮詞:
紗幔薄垂金麥穗，簾鉤纖掛玉蔥條。
宮詞:
樓西別起長春殿，香碧紅泥透蜀椒。
宮詞:
翠華香重玉爐添，雙鳳樓頭曉日暹。
宮詞:
扇掩紅鸞金殿悄，一聲清蹕卷珠簾。
宮詞:
金作蟠龍繡作麟，壺中樓閣禁中春。
宮詞:
君王避暑來游幸，風月橫秋氣象新。
宮詞:
清曉自傾花上露，冷侵宮殿玉蟾蜍。
宮詞:
擘開五色銷金紙，碧鎖窗前學草書。
宮詞:
翠鈿貼靨輕如笑，玉鳳雕釵嫋欲飛。
宮詞:
拂曉賀春皇帝閣，彩衣金勝近龍衣。
宮詞:
瑣聲金徹閣門環，簾卷珍珠十二間。
宮詞:
別殿春風呼萬歲，中丞新押散朝班。
宮詞:
雞人報曉傳三唱，玉井金床轉轆轤。
宮詞:
煙引禦爐香繞殿，漏簽初刻上銅壺。
宮詞:
禦按橫金殿幄紅，扇開雲表露天容。
宮詞:
太常奏備三千曲，樂府新調十二鐘。
宮詞:
宮女熏香進禦衣，殿門開鎖請金匙。
宮詞:
朝陽初上黃金屋，禁夜春深晝漏遲。
宮詞:
三月金明柳絮飛，岸花堤草弄春時。
宮詞:
樓船百戲催宣賜，禦輦今年不上池。
宮詞:
內人稀見水秋千，爭擘珠簾帳殿前。
宮詞:
第一錦標誰奪得，右軍輸卻小龍船。
宮詞:
夜色樓臺月數層，金猊煙穗繞觚棱。
宮詞:
重廊屈折連三殿，密上真珠百寶燈。
宮詞:
天門晏閉九重關，樓倚銀河氣象間。
宮詞:
一點星球重絳闕，五雲仙仗下蓬山。
宮詞:
禁裏春濃蝶自飛，禦蠶眠處弄新絲。
宮詞:
碧窗盡日教鸚鵡，念得君王數首詩。
宮詞:
鬥草深宮玉檻前，春蒲如箭荇如錢。
宮詞:
不知紅藥闌幹曲，日暮何人落翠鈿。
宮詞:
太液波清水殿涼，畫船驚起宿鴛鴦。
宮詞:
翠眉不及池邊柳，取次飛花入建章。
宮詞:
御座垂簾繡額單，冰山重疊貯金盤。
宮詞:
玉清迢遞無塵到，殿角東西五月寒。
宮詞:
春心滴破花邊漏，曉夢敲回禁裏鐘。
宮詞:
十二楚山何處是，禦樓曾見兩三峰。
宮詞:
博山夜宿沈香火，帳外時聞暖鳳笙。
宮詞:
理遍從頭新上曲，殿前龍直未交更。
宮詞:
春殿千官宴卻歸，上林鶯舌報花時。
宮詞:
宣徽旋進新裁曲，學士爭吟應詔詩。
宮詞:
釣線沈波漾彩舟，魚爭芳餌上龍鉤。
宮詞:
內人急捧金盤接，撥剌紅鱗躍未休。
宮詞:
蕙炷香銷燭影殘，禦衣熏盡輒更闌。
宮詞:
歸來困頓眠紅帳，一枕西風夢裏寒。
宮詞:
東宮降誕挺佳辰，少海星邊擁瑞雲。
宮詞:
中尉傳聞三日宴，翰林當撰洗兒文。
宮詞:
酒庫新修近水傍，潑醅初熟五雲漿。
宮詞:
殿前供禦頻宣索，追入花間一陣香。
宮詞:
白藤花限白銀花，合子門當寢殿斜。
宮詞:
近被宮中知了事，每來隨駕使煎茶。
宮詞:
西球場裏打球回，禦宴先于苑內開。
宮詞:
宣索教坊諸伎樂，傍池催喚入船來。
宮詞:
昭儀侍宴足精神，玉燭抽看記飲巡。
宮詞:
倚賴識書為錄事，燈前時複錯瞞人。
宮詞:
後宮阿監裹羅巾，出入經過苑囿頻。
宮詞:
承奉聖顏憂誤失，就中長怕內夫人。
宮詞:
管弦聲急滿龍池，宮女藏鉤夜宴時。
宮詞:
好是聖人親捉得，便將濃墨掃雙眉。
宮詞:
密室紅泥地火爐，內人冬日晚傳呼。
宮詞:
今宵駕幸池頭宿，排比椒房得暖無。
宮詞:
畫船花舫總新妝，進入池心近島傍。
宮詞:
松柏樓窗楠木板，暖風吹過一團香。
宮詞:
三清台近苑牆東，樓檻層層映水紅。
宮詞:
盡日綺羅人度曲，管弦聲在半天中。
宮詞:
安排諸院接行廊，外檻周回十裏強。
宮詞:
青錦地衣紅繡毯，盡鋪龍腦鬱金香。
宮詞:
安排竹柵與笆籬，養得新生鵓鴿兒。
宮詞:
宣受內家專喂飼，花毛間看總皆知。
宮詞:
年初十五最風流，新賜雲鬟便上頭。
宮詞:
按罷霓裳歸院裏，畫樓雲閣總重修。
宮詞:
金畫香台出露盤，黃龍雕刻繞朱闌。
宮詞:
焚修每遇三元節，天子親簪白玉冠。
宮詞:
六宮一例雞冠子，新樣交鐫白玉花。
宮詞:
欲試澹妝兼道服，面前宣與唾盂家。
宮詞:
三月櫻桃乍熟時，內人相引看紅枝。
宮詞:
回頭索取黃金彈，繞樹藏身打雀兒。
宮詞:
小小宮娥到內園，未梳雲鬢臉如蓮。
宮詞:
自從配與夫人後，不使尋花亂入船。
宮詞:
錦城上起凝煙閣，擁殿遮樓一向高。
宮詞:
認得聖顏遙望見，碧闌幹映赭黃袍。
宮詞:
水車踏水上宮城，寢殿簷頭滴滴鳴。
宮詞:
助得聖人高枕興，夜涼長作遠灘聲。
宮詞:
平頭船子小龍床，多少神仙立禦旁。
宮詞:
旋刺篙竿令過岸，滿池春水蘸紅妝。
宮詞:
苑東天子愛巡遊，禦岸花堤枕碧流。
宮詞:
新教內人供射鴨，長將弓箭繞池頭。
宮詞:
羅衫玉帶最風流，斜插銀篦慢裹頭。
宮詞:
閑向殿前騎禦馬，揮鞭橫過小紅樓。
宮詞:
沉香亭子傍池斜，夏日巡遊歇翠華。
宮詞:
簾畔玉盆盛淨水，內人手裏剖銀瓜。
宮詞:
薄羅衫子透肌膚，夏日初長板閣虛。
宮詞:
獨自憑闌無一事，水風涼處讀文書。
宮詞:
婕妤生長帝王家，常近龍顏逐翠華。
宮詞:
楊柳岸長春日暮，傍池行困倚桃花。
宮詞:
月頭支給買花錢，滿殿宮人近數千。
宮詞:
遇著唱名多不語，含羞走過禦床前。
宮詞:
小雨霏微潤綠苔，石楠紅杏傍池開。
宮詞:
一枝插向金瓶裏，捧進君王玉殿來。
宮詞:
錦鱗躍水出浮萍，荇草牽風翠帶橫。
宮詞:
恰似金梭攛碧沼，好題幽恨寫閨情。
宮詞:
春天睡起曉妝成，隨侍君王觸處行。
宮詞:
畫得自家梳洗樣，相憑女伴把來呈。
宮詞:
舞頭皆著畫羅衣，唱得新翻禦制詞。
宮詞:
每日內庭聞教隊，樂聲飛上到龍墀。
宮詞:
春早尋花入內園，競傳宣旨欲黃昏。
宮詞:
明朝駕幸遊蠶市，暗使氈車就苑門。
宮詞:
半夜搖船載內家，水門紅蠟一行斜。
宮詞:
聖人正在宮中飲，宣使池頭旋折花。
宮詞:
春日龍池小宴開，岸邊亭子號流杯。
宮詞:
沈檀刻作神仙女，對捧金尊水上來。
宮詞:
梨園子弟簇池頭，小樂攜來候宴遊。
宮詞:
旋炙銀笙先按拍，海棠花下合梁州。
宮詞:
慢梳鬟髻著輕紅，春早爭求芍藥叢。
宮詞:
近日承恩移住處，夾城裏面占新宮。
宮詞:
別色官司禦輦家，黃衫束帶臉如花。
宮詞:
深宮內院參承慣，常從金輿到日斜。
宮詞:
日高房裏學圍棋，等候官家未出時。
宮詞:
為賭金錢爭路數，專憂女伴怪來遲。
宮詞:
摴蒱冷澹學投壺，箭倚腰身約畫圖。
宮詞:
盡對君王稱妙手，一人來射一人輸。
宮詞:
慢揎紅袖指纖纖，學釣池魚傍水邊。
宮詞:
忍冷不禁還自去，釣竿常被別人牽。
宮詞:
宣城院約池南岸，粉壁紅窗畫不成。
宮詞:
總是一人行幸處，徹宵聞奏管弦聲。
宮詞:
丹霞亭浸池心冷，曲沼門含水腳清。
宮詞:
傍岸鴛鴦皆著對，時時出向淺沙行。
宮詞:
楊柳陰中引禦溝，碧梧桐樹擁朱樓。
宮詞:
金陵城共滕王閣，畫向丹青也合羞。
宮詞:
晚來隨駕上城遊，行到東西百子樓。
宮詞:
回望苑中花柳色，綠陰紅豔滿池頭。
宮詞:
牡丹移向苑中栽，儘是藩方進入來。
宮詞:
未到末春緣地暖，數般顏色一時開。
宮詞:
明朝臘日官家出，隨駕先須點內人。
宮詞:
回鶻衣裝回鶻馬，就中偏稱小腰身。
宮詞:
盤鳳鞍韉閃色妝，黃金壓胯紫遊韁。
宮詞:
自從揀得真龍種，別置東頭小馬坊。
宮詞:
翠輦每從城畔出，內人相次簇池隈。
宮詞:
嫩荷花裏搖船去，一陣香風逐水來。
宮詞:
高燒紅燭點銀燈，秋晚花池景色澄。
宮詞:
今夜聖人新殿宿，後宮相競覓祇承。
宮詞:
苑中排比宴秋宵，弦管掙摐各自調。
宮詞:
日晚閣門傳聖旨，明朝盡放紫宸朝。
宮詞:
夜深飲散月初斜，無限宮嬪亂插花。
宮詞:
近侍婕妤先過水，遙聞隔岸喚船家。
宮詞:
宮娥小小豔紅妝，唱得歌聲繞畫梁。
宮詞:
緣是太妃新進入，座前頒賜小羅箱。
宮詞:
池心小樣釣魚船，入玩偏宜向晚天。
宮詞:
掛得彩帆教便放，急風吹過水門前。
宮詞:
傍池居住有漁家，收網搖船到淺沙。
宮詞:
預進活魚供日料，滿筐跳躍白銀花。
宮詞:
秋晚紅妝傍水行，競將衣袖撲蜻蜓。
宮詞:
回頭瞥見宮中喚，幾度藏身入畫屏。
宮詞:
禦溝春水碧于天，宮女尋花入內園。
宮詞:
汗濕紅妝行漸困，岸頭相喚洗花鈿。
宮詞:
亭高百尺立春風，引得君王到此中。
宮詞:
床上翠屏開六扇，折枝花綻牡丹紅。
宮詞:
內人承寵賜新房，紅紙泥窗繞畫廊。
宮詞:
種得海柑才結子，乞求自送與君王。
宮詞:
翡翠簾前日影斜，禦溝春水浸成霞。
宮詞:
侍臣向晚隨天步，共看池頭滿樹花。
宮詞:
金碧闌幹倚岸邊，捲簾初聽一聲蟬。
宮詞:
殿頭日午搖紈扇，宮女爭來玉座前。
宮詞:
嫩荷香撲釣魚亭，水面文魚作隊行。
宮詞:
宮女齊來池畔看，傍簾呼喚勿高聲。
宮詞:
新翻酒令著詞章，侍宴初聞憶卻忙。
宮詞:
宣使近臣傳賜本，書家院裏遍抄將。
宮詞:
寒食清明小殿旁，彩樓雙夾鬥雞場。
宮詞:
內人對禦分明看，先賭紅羅被十床。
宮詞:
寢殿門前曉色開，紅泥藥樹間花栽。
宮詞:
君王未起翠簾卷，又發宮人上直來。
宮詞:
海棠花發盛春天，游賞無時引禦筵。
宮詞:
繞岸結成紅錦帳，暖枝猶拂畫樓船。
宮詞:
日晚宮人外按回，自牽驄馬出林隈。
宮詞:
御前接得高叉手，射得山雞喜進來。
宮詞:
朱雀門高花外開，球場空闊淨塵埃。
宮詞:
預排白兔兼蒼狗，等候君王按鶻來。
宮詞:
會仙觀內玉清壇，新點宮人作女冠。
宮詞:
每度駕來羞不出，羽衣初著怕人看。
宮詞:
老大初教學道人，鹿皮冠子澹黃裙。
宮詞:
後宮歌舞今拋擲，每日焚香事老君。
宮詞:
法雲寺裏中元節，又是官家誕降辰。
宮詞:
滿殿香花爭供養，內園先占得鋪陳。
宮詞:
金章紫綬選高班，每每東頭近聖顏。
宮詞:
才藝足當恩寵別，只堪供奉一場閑。
宮詞:
內人深夜學迷藏，遍繞花叢水岸傍。
宮詞:
乘興忽來仙洞裏，大家尋覓一時忙。
宮詞:
小院珠簾著地垂，院中排比不相知。
宮詞:
羨他鸚鵡能言語，窗裏偷教鴝鵒兒。
宮詞:
島樹高低約浪痕，苑中斜日欲黃昏。
宮詞:
樹頭木刻雙飛鶴，蕩起晴空映水門。
宮詞:
大臣承寵賜新莊，梔子園東柳岸傍。
宮詞:
今日聖恩親幸到，板橋頭是讀書堂。
宮詞:
樹葉初成鳥護窠，石榴花裏笑聲多。
宮詞:
眾中遺卻金釵子，拾得從他要贖麼。
宮詞:
小殿初成粉未幹，貴妃姊妹自來看。
宮詞:
為逢好日先移入，續向街西索牡丹。
宮詞:
內人相續報花開，准擬君王便看來。
宮詞:
逢著五弦琴繡袋，宜春院裏按歌回。
宮詞:
巡吹慢遍不相和，暗數看誰曲校多。
宮詞:
明日梨花園裏見，先須逐得內家歌。
宮詞:
黃金合裏盛紅雪，重結香羅四出花。
宮詞:
一一傍邊書敕字，中官送與大臣家。
宮詞:
宮人早起笑相呼，不識階前掃地夫。
宮詞:
乞與金錢爭借問，外頭還似此間無。
宮詞:
小隨阿姊學吹笙，見好君王賜與名。
宮詞:
夜拂玉床朝把鏡，黃金殿外不教行。
宮詞:
日高殿裏有香煙，萬歲聲長動九天。
宮詞:
妃子院中初降誕，內人爭乞洗兒錢。
宮詞:
宮花不共外花同，正月長生一半紅。
宮詞:
供禦櫻桃看守別，直無鴉鵲到園中。
宮詞:
殿前鋪設兩邊樓，寒食宮人步打球。
宮詞:
一半走來爭跪拜，上棚先謝得頭籌。
宮詞:
大儀前日暖房來，囑向朝陽乞藥栽。
宮詞:
敕賜一窠紅躑躅，謝恩未了奏花開。
宮詞:
御前新賜紫羅襦，步步金階上軟輿。
宮詞:
宮局總來為喜樂，院中新拜內尚書。
宮詞:
鸚鵡誰教轉舌關，內人手裏養來奸。
宮詞:
語多更覺承恩澤，數對君王憶隴山。
宮詞:
分朋閑坐賭櫻桃，收卻投壺玉腕勞。
宮詞:
各把沈香雙陸子，局中鬥累阿誰高。
宮詞:
禁寺紅樓內裏通，笙歌引駕夾城東。
宮詞:
裹頭宮監堂前立，手把牙鞘竹彈弓。
宮詞:
舞來汗濕羅衣徹，樓上人扶下玉梯。
宮詞:
歸到院中重洗面，金花盆裏潑銀泥。
宮詞:
宿妝殘粉未明天，總立昭陽花樹邊。
宮詞:
寒食內人長白打，庫中先散與金錢。
宮詞:
眾中偏得君王笑，偷把金箱筆硯開。
宮詞:
書破紅蠻隔子上，旋推當直美人來。
宮詞:
水中芹葉土中花，拾得還將避眾家。
宮詞:
總待別人般數盡，袖中拈出郁金芽。
宮詞:
玉簫改調箏移柱，催換紅羅繡舞筵。
宮詞:
未戴柘枝花帽子，兩行宮監在簾前。
宮詞:
窗窗戶戶院相當，總有珠簾玳瑁床。
宮詞:
雖道君王不來宿，帳中長是炷牙香。
------------------------------

2. 述國亡詩
   作者: 花蕊夫人著
   內容:
述國亡詩:
君王城上豎降旗，妾在深宮那得知。
述國亡詩:
十四萬人齊解甲，寧無一個是男兒。
------------------------------

