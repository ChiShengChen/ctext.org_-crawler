全唐詩 第402卷
==================================================

1. 遣春十首
   作者: 元稹著
   內容:
遣春十首:
曉月籠雲影，鶯聲餘霧中。暗芳飄露氣，輕寒生柳風。
遣春十首:
冉冉一趨府，未為勞我躬。因茲得晨起，但覺情興隆。
遣春十首:
久雨憐霽景，偶來堤上行。空蒙天色嫩，杳淼江面平。
遣春十首:
百草短長出，眾禽高下鳴。春陽各有分，予亦澹無情。
遣春十首:
鏡皎碧潭水，微波粗成文。煙光垂碧草，瓊脈散纖雲。
遣春十首:
岸柳好陰影，風裾遺垢氛。悠然送春目，八荒誰與群。
遣春十首:
低迷籠樹煙，明淨當霞日。陽焰波春空，平湖漫凝溢。
遣春十首:
雪鷺遠近飛，渚牙淺深出。江流複浩蕩，相為坐紆鬱。
遣春十首:
暄寒深淺春，紅白前後花。顏色詎相讓，生成良有涯。
遣春十首:
梅芳勿自早，菊秀勿自賒。各將一時意，終年無再華。
遣春十首:
高屋童稚少，春來歸燕多。葺舊良易就，新院亦已羅。
遣春十首:
俯憐雛化卵，仰愧鵬無窠。巢棟與巢幕，秋風俱奈何。
遣春十首:
撩亂撲樹蜂，摧殘戀房蕊。風吹雨又頻，安得繁於綺。
遣春十首:
酒杯沉易過，世事紛何已。莫倚顏似花，君看歲如水。
遣春十首:
繞郭高高塚，半是荊王墓。後嗣熾陽臺，前賢甘蓽路。
遣春十首:
善惡徒自分，波流盡東注。胡然不飲酒，坐落桐花樹。
遣春十首:
花陰莎草長，藉莎閑自酌。坐看鶯鬥枝，輕花滿尊杓。
遣春十首:
葛巾竹稍掛，書卷琴上閣。沽酒過此生，狂歌眼前樂。
遣春十首:
梨葉已成陰，柳條紛起絮。波綠紫屏風，螺紅碧籌箸。
遣春十首:
三杯面上熱，萬事心中去。我意風散雲，何勞問行處。
------------------------------

2. 表夏十首
   作者: 元稹著
   內容:
表夏十首:
夏風多暖暖，樹木有繁陰。新筍紫長短，早櫻紅淺深。
表夏十首:
煙花雲幕重，榴豔朝景侵。華實各自好，詎雲芳意沉。
表夏十首:
初日滿階前，輕風動簾影。旬時得休浣，高臥閱清景。
表夏十首:
僮兒拂巾箱，鴉軋深林井。心到物自閑，何勞遠箕潁。
表夏十首:
江瘴炎夏早，蒸騰信難度。今宵好風月，獨此荒庭趣。
表夏十首:
露葉傾暗光，流星委餘素。但恐清夜徂，詎悲朝景暮。
表夏十首:
孟月夏猶淺，奇雲未成峰。度霞紅漠漠，壓浪白溶溶。
表夏十首:
玉委有餘潤，飆馳無去蹤。何如捧雲雨，噴毒隨蛟龍。
表夏十首:
流芳遞炎景，繁英盡寥落。公署香滿庭，晴霞覆闌藥。
表夏十首:
裁紅起高焰，綴綠排新萼。憑此遣幽懷，非言念將謔。
表夏十首:
紅絲散芳樹，旋轉光風急。煙泛被籠香，露濃妝面濕。
表夏十首:
佳人不在此，恨望階前立。忽厭夏景長，今春行已及。
表夏十首:
百舌漸吞聲，黃鶯正嬌小。雲鴻方警夜，籠雞已鳴曉。
表夏十首:
當時客自適，運去誰能矯。莫厭夏蟲多，蜩螗定相擾。
表夏十首:
翩翩簾外燕，戢戢巢內雛。啖食筋力盡，毛衣成紫襦。
表夏十首:
朝來各飛去，雄雌梁上呼。養子將備老，惡兒那勝無。
表夏十首:
西山夏雪消，江勢東南瀉。風波高若天，灩澦低於馬。
表夏十首:
正被黃牛旋，難期白帝下。我在平地行，翻憂濟川者。
表夏十首:
靈均死波後，是節常浴蘭。彩縷碧筠粽，香粳白玉團。
表夏十首:
逝者良自苦，今人反為歡。哀哉徇名士，沒命求所難。
------------------------------

3. 解秋十首
   作者: 元稹著
   內容:
解秋十首:
清晨頮寒水，動搖襟袖輕。翳翳林上葉，不知秋暗生。
解秋十首:
回悲鏡中發，華白三四莖。豈無滿頭黑，念此衰已萌。
解秋十首:
微霜才結露，翔鳩初變鷹。無乃天地意，使之行小懲。
解秋十首:
鴟鴞誠可惡，蔽日有高鵬。舍大以擒細，我心終不能。
解秋十首:
往歲學仙侶，各在無何鄉。同時騖名者，次第鵷鷺行。
解秋十首:
而我兩不遂，三十鬢添霜。日暮江上立，蟬鳴楓樹黃。
解秋十首:
後伏火猶在，先秋蟬已多。雲色日夜白，驕陽能幾何。
解秋十首:
壤隙漏江海，忽微成網羅。勿言時不至，但恐歲蹉跎。
解秋十首:
新月才到地，輕河如泛雲。螢飛高下火，樹影參差文。
解秋十首:
露簟有微潤，清香時暗焚。夜閒心寂默，洞庭無垢氛。
解秋十首:
霽麗床前影，飄蕭簾外竹。簟涼朝睡重，夢覺茶香熟。
解秋十首:
親烹園內葵，憑買家家曲。釀酒並毓蔬，人來有棋局。
解秋十首:
寒竹秋雨重，淩霄晚花落。低回翠玉梢，散亂梔黃萼。
解秋十首:
顏色有殊異，風霜無好惡。年年百草芳，畢意同蕭索。
解秋十首:
春非我獨春，秋非我獨秋。豈念百草死，但念霜滿頭。
解秋十首:
頭白古所同，胡為坐煩憂。茫茫百年內，處身良未休。
解秋十首:
西風冷衾簟，輾轉布華茵。來者承玉體，去者流芳塵。
解秋十首:
適意醜為好，及時疏亦親。衰周仲尼出，無乃為妖人。
解秋十首:
漠漠江面燒，微微楓樹煙。今日複今夕，秋懷方浩然。
解秋十首:
況我頭上發，衰白不待年。我懷有時極，此意何由詮。
------------------------------

4. 遣病十首
   作者: 元稹著
   內容:
遣病十首:
服藥備江瘴，四年方一癘。豈是藥無功，伊予久留滯。
遣病十首:
滯留人固薄，瘴久藥難制。去日良已甘，歸途奈無際。
遣病十首:
棄置何所任，鄭公憐我病。三十九萬錢，資予養頑暝。
遣病十首:
身賤殺何益，恩深報難罄。公其萬千年，世有天之鄭。
遣病十首:
憶作孩稚初，健羨成人列。倦學厭日長，嬉遊念佳節。
遣病十首:
今來漸諱年，頓與前心別。白日速如飛，佳晨亦騷屑。
遣病十首:
昔在痛飲場，憎人病辭醉。病來身怕酒，始悟他人意。
遣病十首:
怕酒豈不閑，悲無少年氣。傳語少年兒，杯盤莫回避。
遣病十首:
憶初頭始白，晝夜驚一縷。漸及鬢與須，多來不能數。
遣病十首:
壯年等閒過，過壯年已五。華髮不再青，勞生竟何補。
遣病十首:
在家非不病，有病心亦安。起居甥侄扶，藥餌兄嫂看。
遣病十首:
今病兄遠路，道遙書信難。寄言嬌小弟，莫作官家官。
遣病十首:
燕巢官舍內，我爾俱為客。歲晚我獨留，秋深爾安適。
遣病十首:
風高翅羽垂，路遠煙波隔。去去玉山岑，人間網羅窄。
遣病十首:
簷宇夜來曠，暗知秋已生。臥悲衾簟冷，病覺支體輕。
遣病十首:
炎昏豈不倦，時去聊自驚。浩歎終一夕，空堂天欲明。
遣病十首:
秋依靜處多，況乃淩晨趣。深竹蟬晝風，翠茸衫曉露。
遣病十首:
庭莎病看長，林果閑知數。何以強健時，公門日勞騖。
遣病十首:
朝結故鄉念，暮作空堂寢。夢別淚亦流，啼痕暗橫枕。
遣病十首:
昔愁憑酒遣，今病安能飲。落盡秋槿花，離人病猶甚。
------------------------------

5. 寒
   作者: 元稹著
   內容:
寒:
江瘴節候暖，臘初梅已殘。夜來北風至，喜見今日寒。
寒:
扣冰淺塘水，擁雪深竹闌。複此滿尊醁，但嗟誰與歡。
------------------------------

6. 玉泉道中作
   作者: 元稹著
   內容:
玉泉道中... :
楚俗物候晚，孟冬才有霜。早農半華實，夕水含風涼。
玉泉道中... :
遐想雲外寺，峰巒渺相望。松門接官路，泉脈連僧房。
玉泉道中... :
微露上弦月，暗焚初夜香。穀深煙壒淨，山虛鐘磬長。
玉泉道中... :
念此清境遠，複憂塵事妨。行行即前路，勿滯分寸光。
------------------------------

7. 遣病
   作者: 元稹著
   內容:
遣病:
自古誰不死，不復記其名。今年京城內，死者老少並。
遣病:
獨孤才四十，仕宦方榮榮。李三三十九，登朝有清聲。
遣病:
趙昌八十餘，三擁大將旌。為生信異異，之死同冥冥。
遣病:
其家哭泣愛，一一無異情。其類嗟歎惜，各各無重輕。
遣病:
萬齡龜菌等，一死天地平。以此方我病，我病何足驚。
遣病:
借如今日死，亦足了一生。借使到百年，不知何所成。
遣病:
況我早師佛，屋宅此身形。舍彼複就此，去留何所縈。
遣病:
前身為過跡，來世即前程。但念行不息，豈憂無路行。
遣病:
蛻骨龍不死，蛻皮蟬自鳴。胡為神蛻體，此道人不明。
遣病:
持謝愛朋友，寄之仁弟兄。吟此可達觀，世言何足聽。
------------------------------

8. 感夢
   作者: 元稹著
   內容:
感夢:
十月初二日，我行蓬州西。三十裏有館，有館名芳溪。
感夢:
荒郵屋舍壞，新雨田地泥。我病百日餘，肌體顧若刲。
感夢:
氣填暮不食，早早掩竇圭。陰寒筋骨病，夜久燈火低。
感夢:
忽然寢成夢，宛見顏如珪。似歎久離別，嗟嗟複淒淒。
感夢:
問我何病痛，又歎何棲棲。答雲痰滯久，與世複相暌。
感夢:
重雲痰小疾，良藥固易擠。前時奉橘丸，攻疾有神功。
感夢:
何不善和療，豈獨頭有風。殷勤平生事，款曲無不終。
感夢:
悲歡兩相極，以是半日中。言罷相與行，行行古城裏。
感夢:
同行複一人，不識誰氏子。逡巡急吏來，呼喚願且止。
感夢:
馳至相君前，再拜複再起。啟雲吏有奉，奉命傳所旨。
感夢:
事有大驚忙，非君不能理。答雲久就閑，不願見勞使。
感夢:
多謝致勤勤，未敢相唯唯。我因前獻言，此事愚可料。
感夢:
亂熱由靜消，理繁在知要。君如冬月陽，奔走不必召。
感夢:
君如銅鏡明，萬物自可照。願君許蒼生，勿複高體調。
感夢:
相君不我言，顧我再三笑。行行及城戶，黯黯餘日暉。
感夢:
相君不我言，命我從此歸。不省別時語，但省涕淋漓。
感夢:
覺來身體汗，坐臥心骨悲。閃閃燈背壁，膠膠雞去塒。
感夢:
倦童顛倒寢，我淚縱橫垂。淚垂啼不止，不止啼且聲。
感夢:
啼聲覺僮僕，僮僕撩亂驚。問我何所苦，問我何所思。
感夢:
我亦不能語，慘慘即路岐。前經新政縣，今夕複明辰。
感夢:
置置滿心氣，不得說向人。奇哉趙明府，怪我眉不伸。
感夢:
雲有北來僧，住此月與旬。自言辨貴骨，謂若識天真。
感夢:
談游費閟景，何不與逡巡。僧來為予語，語及昔所知。
感夢:
自言有奇中，裴相未相時。讀書靈山寺，住處接園籬。
感夢:
指言他日貴，晷刻似不移。我聞僧此語，不覺淚歔欷。
感夢:
因言前夕夢，無人一相謂。無乃裴相君，念我胸中氣。
感夢:
遣師及此言，使我盡前事。僧雲彼何親，言下涕不已。
感夢:
我雲知我深，不幸先我死。僧雲裴相君，如君恩有幾。
感夢:
我雲滔滔眾，好直者皆是。唯我與白生，感遇同所以。
感夢:
官學不同時，生小異鄉裏。拔我塵土中，使我名字美。
感夢:
美名何足多，深分從此始。吹噓莫我先，頑陋不我鄙。
感夢:
往往裴相門，終年不曾履。相門多眾流，多譽亦多毀。
感夢:
如聞風過塵，不動井中水。前時予掾荊，公在期複起。
感夢:
自從裴公無，吾道甘已矣。白生道亦孤，讒謗銷骨髓。
感夢:
司馬九江城，無人一言理。為師陳苦言，揮涕滿十指。
感夢:
未死終報恩，師聽此男子。
------------------------------

9. 和東川李相公慈竹十二韻
   作者: 元稹著
   內容:
和東川李... :
慈竹不外長，密比青瑤華。矛攢有森束，玉粒無蹉跎。
和東川李... :
纖粉妍膩質，細瓊交翠柯。亭亭霄漢近，靄靄雨露多。
和東川李... :
冰碧寒夜聳，簫韶風晝羅。煙含朧朧影，月泛鱗鱗波。
和東川李... :
鸞鳳一已顧，燕雀永不過。幽姿媚庭實，顥氣爽天涯。
和東川李... :
峻節高轉露，貞筠寒更佳。托身仙壇上，靈物神所呵。
和東川李... :
時與天籟合，日聞陽春歌。應憐孤生者，摧折成病痾。
------------------------------

