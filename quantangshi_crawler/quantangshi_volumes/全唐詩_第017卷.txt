全唐詩 第17卷
==================================================

1. 樂府雜曲：鼓吹曲辭：朱鷺
   作者: 張籍
   內容:
翩翩兮朱鷺，來泛春塘棲綠樹。
羽毛如翦色如染，遠飛欲下雙翅斂。
避人引子入深塹，動處水紋開灩灩。
誰知豪家網爾軀，不如飲啄江海隅。
------------------------------

2. 樂府雜曲：鼓吹曲辭：上之回
   作者: 盧照鄰
   內容:
回中道路險，蕭關烽候多。五營屯北地，萬乘出西河。
單于拜玉璽，天子按雕戈。振旅汾川曲，秋風橫大歌。
------------------------------

3. 樂府雜曲：鼓吹曲辭：上之回
   作者: 李白
   內容:
三十六離宮，樓臺與天通。閣道步行月，美人愁煙空。
恩疏寵不及，桃李傷春風。淫樂意何極，金輿向回中。
萬乘出黃道，千旗揚彩虹。前軍細柳北，後騎甘泉東。
豈問渭川老，寧邀襄野童。秋暮瑤池宴，歸來樂未窮。
------------------------------

4. 樂府雜曲：鼓吹曲辭：上之回
   作者: 李賀
   內容:
上之回，大旗喜。懸虹彗，撻鳳尾。劍匣破，舞蛟龍。
蚩尤死，鼓逢逢。天高慶雷齊墜地，地無驚煙海千里。
------------------------------

5. 樂府雜曲：鼓吹曲辭：戰城南
   作者: 盧照鄰
   內容:
將軍出紫塞，冒頓在烏貪。笳喧雁門北，陣翼龍城南。
雕弓夜宛轉，鐵騎曉參潭。應須駐白日，為待戰方酣。
------------------------------

6. 樂府雜曲：鼓吹曲辭：戰城南
   作者: 李白
   內容:
匈奴以殺戮為耕作，古來唯見白骨黃沙田。
秦家築城備胡處，漢家還有烽火燃。
烽火燃不息，征戰無已時。野戰格鬥死，敗馬號鳴向天悲。
烏鳶啄人腸，銜飛上掛枯樹枝。士卒塗草莽，將軍空爾為。
乃知兵者是凶器，聖人不得已而用之。
------------------------------

7. 樂府雜曲：鼓吹曲辭：戰城南
   作者: 劉駕
   內容:
城南征戰多，城北無饑鴉。白骨馬蹄下，誰言皆有家。
城前水聲苦，倏忽流萬古。莫爭城外地，城裏有閑土。
------------------------------

8. 樂府雜曲：鼓吹曲辭：戰城南二首
   作者: 貫休
   內容:
萬里桑幹傍，茫茫古蕃壤。將軍貌憔悴，撫劍悲年長。
胡兵尚陵逼，久住亦非強。邯鄲少年輩，個個有伎倆。
拖槍半夜去，雪片大如掌。
磧中有陰兵，戰馬時驚蹶。輕猛李陵心，摧殘蘇武節。
黃金鎖子甲，風吹色如鐵。十載不封侯，茫茫向誰說。
------------------------------

9. 樂府雜曲：鼓吹曲辭：巫山高
   作者: 鄭世翼
   內容:
巫山淩太清，岧嶢類削成。霏霏暮雨合，靄靄朝雲生。
危峰入鳥道，深谷瀉猿聲。別有幽棲客，淹留攀桂情。
------------------------------

10. 樂府雜曲：鼓吹曲辭：巫山高二首
   作者: 沈佺期
   內容:
巫山峰十二，環合隱昭回。俯眺琵琶峽，平看雲雨台。
古槎天外倚，瀑水日邊來。何忽啼猿夜，荊王枕席開。
神女向高唐，巫山下夕陽。裴回作行雨，婉孌逐荊王。
電影江前落，雷聲峽外長。霽雲無處所，台館曉蒼蒼。
------------------------------

11. 樂府雜曲：鼓吹曲辭：巫山高
   作者: 盧照鄰
   內容:
巫山望不極，望望下朝雰。莫辨啼猿樹，徒看神女雲。
驚濤亂水脈，驟雨暗峰文。沾裳即此地，況複遠思君。
------------------------------

12. 樂府雜曲：鼓吹曲辭：巫山高
   作者: 張循之
   內容:
巫山高不極，遝遝狀奇新。暗穀疑風雨，幽岩若鬼神。
月明三峽曙，潮滿二江春。為問陽臺夕，應知入夢人。
------------------------------

13. 樂府雜曲：鼓吹曲辭：巫山高
   作者: 劉方平
   內容:
楚國巫山秀，清猿日夜啼。萬重春樹合，十二碧峰齊。
峽出朝雲下，江來暮雨西。陽臺歸路直，不畏向家迷。
------------------------------

14. 樂府雜曲：鼓吹曲辭：巫山高
   作者: 皇甫冉
   內容:
巫峽見巴東，迢迢半出空。雲藏神女館，雨到楚王宮。
朝暮泉聲落，寒暄樹色同。清猿不可聽，偏在九秋中。
------------------------------

15. 樂府雜曲：鼓吹曲辭：巫山高
   作者: 李端
   內容:
巫山十二峰，皆在碧虛中。回合雲藏日，霏微雨帶風。
猿聲寒過水，樹色暮連空。愁向高唐望，清秋見楚宮。
------------------------------

16. 樂府雜曲：鼓吹曲辭：巫山高
   作者: 于濆
   內容:
何山無朝雲，彼雲亦悠揚。何山無暮雨，彼雨亦蒼茫。
宋玉恃才者，憑雲構高唐。自重文賦名，荒淫歸楚襄。
峨峨十二峰，永作妖鬼鄉。
------------------------------

17. 樂府雜曲：鼓吹曲辭：巫山高二首
   作者: 孟郊
   內容:
目極魂斷望不見，猿啼三聲淚沾衣。
見盡數萬里，不聞三聲猿。但飛蕭蕭雨，中有亭亭魂。
千載楚襄恨，遺文宋玉言。至今青冥裏，雲結深閨門。
------------------------------

18. 樂府雜曲：鼓吹曲辭：巫山高
   作者: 李賀
   內容:
古祠近月蟾桂寒，椒花墜紅濕雲間。
------------------------------

19. 樂府雜曲：鼓吹曲辭：巫山高
   作者: 齊己
   內容:
巫山高，巫女妖，雨為暮兮雲為朝，楚王憔悴魂欲銷。
雲深廟遠不可覓，十二峰頭插天碧。
------------------------------

20. 樂府雜曲：鼓吹曲辭：將進酒
   作者: 李白
   內容:
君不見黃河之水天上來，奔流到海不復回。
君不見高堂明鏡悲白髮，朝如青絲暮成雪。
五花馬，千金裘，呼兒將出換美酒，與爾同銷萬古愁。
------------------------------

21. 樂府雜曲：鼓吹曲辭：將進酒
   作者: 元稹
   內容:
將進酒，將進酒，酒中有毒鴆主父，言之主父傷主母。
------------------------------

22. 樂府雜曲：鼓吹曲辭：君馬黃
   作者: 李白
   內容:
君馬黃，我馬白，馬色雖不同，人心本無隔。
共作遊冶盤，雙行洛陽陌。長劍既照曜，高冠何赩赫。
各有千金裘，俱為五侯客。猛虎落陷阱，壯夫時屈厄。
相知在急難，獨好亦何益。
------------------------------

23. 樂府雜曲：鼓吹曲辭：芳樹
   作者: 沈佺期
   內容:
何地早芳菲，宛在長門殿。夭桃色若綬，穠李光如練。
啼鳥弄花疏，遊蜂飲香遍。歎息春風起，飄零君不見。
------------------------------

24. 樂府雜曲：鼓吹曲辭：芳樹
   作者: 盧照鄰
   內容:
芳樹本多奇，年華複在斯。結翠成新幄，開紅滿舊枝。
風歸花曆亂，日度影參差。容色朝朝落，思君君不知。
------------------------------

25. 樂府雜曲：鼓吹曲辭：芳樹
   作者: 徐彥伯
   內容:
玉花珍簟上，金縷畫屏開。曉月憐箏柱，春風憶鏡臺。
------------------------------

26. 樂府雜曲：鼓吹曲辭：芳樹
   作者: 韋應物
   內容:
迢迢芳園樹，列映清池曲。對此傷人心，還如故時綠。
風條灑餘靄，露葉承新旭。佳人不再攀，下有往來躅。
------------------------------

27. 樂府雜曲：鼓吹曲辭：芳樹
   作者: 元稹
   內容:
芳樹已寥落，孤英尤可嘉。可憐團團葉，蓋覆深深花。
遊蜂競攢刺，鬥雀亦紛拏。天生細碎物，不愛好光華。
非無殲殄法，念爾有生涯。春雷一聲發，驚燕亦驚蛇。
清池養神蔡，已複長蝦蟆。雨露貴平施，吾其春草芽。
------------------------------

28. 樂府雜曲：鼓吹曲辭：芳樹
   作者: 羅隱
   內容:
細蕊慢逐風，暖香閑破鼻。青帝固有心，時時動人意。
去年高枝猶壓地，今年低枝已憔悴。
吾所以見造化之權，變通之理。春夏作頭，秋冬為尾。
------------------------------

29. 樂府雜曲：鼓吹曲辭：有所思
   作者: 沈佺期
   內容:
君子事行役，再空芳歲期。美人曠延佇，萬里浮雲思。
園槿綻紅豔，郊桑柔綠滋。坐看長夏晚，秋月生羅幃。
------------------------------

30. 樂府雜曲：鼓吹曲辭：有所思
   作者: 李白
   內容:
我思仙人，乃在碧海之東隅。
------------------------------

31. 樂府雜曲：鼓吹曲辭：有所思
   作者: 韋應物
   內容:
借問江上柳，青青為誰春。空遊昨日地，不見昨日人。
繚繞萬家井，往來車馬塵。莫道無相識，要非心所親。
------------------------------

32. 樂府雜曲：鼓吹曲辭：有所思
   作者: 劉氏雲
   內容:
朝亦有所思，暮亦有所思。登樓望君處，藹藹浮雲飛。
------------------------------

33. 樂府雜曲：鼓吹曲辭：雉子班
   作者: 李白
   內容:
辟邪伎作鼓吹驚，雉子班之奏曲成，喔咿振迅欲飛鳴。
扇錦翼，雄風生，雙雌同飲啄，趫悍誰能爭。
乍向草中耿介死，不求黃金籠下生。
天地至廣大，何惜遂物情。善卷讓天子，務光亦逃名。
所貴曠士懷，朗然合太清。
------------------------------

34. 樂府雜曲：鼓吹曲辭：臨高臺
   作者: 褚亮
   內容:
高臺暫俯臨，飛翼聳輕音。浮光隨日度，漾影逐波深。
迥瞰周平野，開懷暢遠襟。獨此三休上，還傷千歲心。
------------------------------

35. 樂府雜曲：鼓吹曲辭：臨高臺
   作者: 王勃
   內容:
東彌長樂觀，西指未央宮。赤城映朝日，綠樹搖春風。
錦衣晝不襞，羅幃夕未空。歌屏朝掩翠，妝鏡晚窺紅。
君看舊日高臺處，柏梁銅雀生黃塵。
------------------------------

36. 樂府雜曲：鼓吹曲辭：臨高臺
   作者: 貫休
   內容:
涼風吹遠念，使我升高台。寧知數片雲，不是舊山來。
故人天一涯，久客殊未回。雁來不得書，空寄聲哀哀。
------------------------------

37. 樂府雜曲：鼓吹曲辭：黃雀行
   作者: 莊南傑
   內容:
虞人設網當要路，白日啾嘲禍萬機。
------------------------------

38. 樂府雜曲：鼓吹曲辭：釣竿篇
   作者: 沈佺期
   內容:
朝日斂紅煙，垂竿向綠川。人疑天上坐，魚似鏡中懸。
避楫時驚透，猜鉤每誤牽。湍危不理轄，潭靜欲留船。
釣玉君徒尚，征金我未賢。為看芳餌下，貪得會無全。
------------------------------

39. 樂府雜曲：鼓吹曲辭：凱歌六首
   作者: 岑參
   內容:
漢將承恩西破戎，捷書先奏未央宮。
天子預開麟閣待，只今誰數貳師功。
官軍西出過樓蘭，營幕傍臨月窟寒。
蒲海曉霜凝劍尾，蔥山夜雪撲旌竿。
鳴笳擂鼓擁回軍，破國平蕃昔未聞。
大夫鵲印搖邊月，天將龍旗掣海雲。
月落轅門鼓角鳴，千群面縛出蕃城。
洗兵魚海雲迎陣，秣馬龍堆月照營。
蕃軍遙見漢家營，滿谷連山遍哭聲。
萬箭千刀一夜殺，平明流血浸空城。
暮雨旌旗濕未幹，胡塵白草日光寒。
昨夜將軍連曉戰，蕃軍只見馬空鞍。
------------------------------

40. 樂府雜曲：鼓吹鐃歌：晉陽武
   作者: 柳宗元
   內容:
晉陽武，奮義威。煬之渝，德焉歸。氓畢屠，綏者誰。
皇烈烈，專天機。號以仁，揚其旗。日之升，九土晞。
斥田圻，流洪輝。有其二，翼餘隋。斫梟驁，連熊螭。
枯以肉，勍者羸。後土蕩，玄穹彌。合之育，莽然施。
惟德輔，慶無期。
------------------------------

41. 樂府雜曲：鼓吹鐃歌：獸之窮
   作者: 柳宗元
   內容:
獸之窮，奔大麓。天厚黃德，狙獷服。
甲之櫜弓，弭矢箙。皇旅靖，敵逾蹙。
自亡其徒，匪予戮。屈rH猛，虔栗栗。
縻以尺組，啖以秩。黎之陽，土茫茫。
富兵戎，盈倉箱。乏者德，莫能享。驅豺兕，授我疆。
------------------------------

42. 樂府雜曲：鼓吹鐃歌：戰武牢
   作者: 柳宗元
   內容:
戰武牢，動河朔。逆之助，圖掎角。怒鷇麛，抗喬嶽。
------------------------------

43. 樂府雜曲：鼓吹鐃歌：涇水黃
   作者: 柳宗元
   內容:
涇水黃，隴野茫。負太白，騰天狼。有鳥鷙立，羽翼張。
------------------------------

44. 樂府雜曲：鼓吹鐃歌：苞枿
   作者: 柳宗元
   內容:
苞枿ba矣，惟根之蟠。彌巴蔽荊，負南極以安。
曰我舊梁氏，輯綏艱難。江漢之阻，都邑固以完。
------------------------------

45. 樂府雜曲：鼓吹鐃歌：河右平
   作者: 柳宗元
   內容:
河右澶漫，頑為之魁。王師如雷震，昆侖以頹。
上聾下聰，驁不可回。助仇抗有德，惟人之災。
乃潰乃奮，執縛歸厥命。萬室蒙其仁，一夫則病。
------------------------------

46. 樂府雜曲：鼓吹鐃歌：鐵山碎
   作者: 柳宗元
   內容:
鐵山碎，大漠舒。二虜勁，連穹廬。背北海，專坤隅。
歲來侵邊，或傅於都。天子命元帥，奮其雄圖。
官臣拜手，惟帝之謨。
------------------------------

47. 樂府雜曲：鼓吹鐃歌：靖本邦
   作者: 柳宗元
   內容:
本邦伊晉，惟時不靖。根柢之搖，枝葉攸病。
守臣不任，勩於神聖。惟鉞之興，翦焉則定。
洪惟我理，式和以敬。群頑既夷，庶績咸正。
皇謨載大，惟人之慶。
------------------------------

48. 樂府雜曲：鼓吹鐃歌：吐谷渾
   作者: 柳宗元
   內容:
吐谷渾盛強，背西海以誇。歲侵擾我疆，退匿險且遐。
帝謂神武師，往征靖皇家。烈烈旆其旗，熊虎雜龍蛇。
王旅千萬人，銜枚默無嘩。束刃逾山徼，張翼縱漠沙。
一舉刈膻腥，屍骸積如麻。除惡務本根，況敢遺萌芽。
洋洋西海水，威命窮天涯。系虜來王都，犒樂窮休嘉。
登高望還師，竟野如春華。行者靡不歸，親戚讙要遮。
凱旋獻清廟，萬國思無邪。
------------------------------

49. 樂府雜曲：鼓吹鐃歌：高昌
   作者: 柳宗元
   內容:
麹氏雄西北，別絕臣外區。既恃遠且險，縱傲不我虞。
烈烈王者師，熊螭以為徒。龍旗翻海浪，馹騎馳坤隅。
賁育搏嬰兒，一掃不復餘。平沙際天極，但見黃雲驅。
臣靖執長纓，智勇伏囚拘。文皇南面坐，夷狄千群趨。
咸稱天子神，往古不得俱。獻號天可汗，以覆我國都。
兵戎不交害，各保性與軀。
------------------------------

50. 樂府雜曲：鼓吹鐃歌：東蠻
   作者: 柳宗元
   內容:
東蠻有謝氏，冠帶理海中。已言我異世，雖聖莫能通。
王卒如飛翰，鵬鶱駭群龍。轟然自天墜，乃信神武功。
系虜君臣人，累累來自東。無思不服從，唐業如山崇。
百辟拜稽首，咸願圖形容。如周王會書，永永傳無窮。
睢盱萬狀乖，咿嗢九譯重。廣輪撫四海，浩浩知皇風。
歌詩鐃鼓間，以壯我元戎。
------------------------------

