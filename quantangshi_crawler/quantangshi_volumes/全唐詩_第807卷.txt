全唐詩 第807卷
==================================================

1. 詩
   作者: 拾得著
   內容:
詩:
諸佛留藏經，只為人難化。不唯賢與愚，個個心構架。
詩:
造業大如山，豈解懷憂怕。那肯細尋思，日夜懷奸詐。
詩:
嗟見世間人，個個愛吃肉。碗碟不曾幹，長時道不足。
詩:
昨日設個齋，今朝宰六畜。都緣業使牽，非幹情所欲。
詩:
一度造天堂，百度造地獄。閻羅使來追，闔家盡啼哭。
詩:
爐子邊向火，鑊子裏澡浴。更得出頭時，換卻汝衣服。
詩:
出家要清閒，清閒即為貴。如何塵外人，卻入塵埃裏。
詩:
一向迷本心，終朝役名利。名利得到身，形容已憔悴。
詩:
況複不遂者，虛用平生志。可憐無事人，未能笑得爾。
詩:
養兒與娶妻，養女求媒娉。重重皆是業，更殺眾生命。
詩:
聚集會親情，總來看盤飣。目下雖稱心，罪簿先註定。
詩:
得此分段身，可笑好形質。面貌似銀盤，心中黑如漆。
詩:
烹豬又宰羊，誇道甜如蜜。死後受波吒，更莫稱冤屈。
詩:
佛哀三界子，總是親男女。恐沈黑暗坑，示儀垂化度。
詩:
盡登無上道，俱證菩提路。教汝癡眾生，慧心勤覺悟。
詩:
佛舍尊榮樂，為湣諸癡子。早願悟無生，辦集無上事。
詩:
後來出家者，多緣無業次。不能得衣食，頭鑽入於寺。
詩:
嗟見世間人，永劫在迷津。不省這個意，修行徒苦辛。
詩:
我詩也是詩，有人喚作偈。詩偈總一般，讀時鬚子細。
詩:
緩緩細披尋，不得生容易。依此學修行，大有可笑事。
詩:
有偈有千萬，卒急述應難。若要相知者，但入天臺山。
詩:
岩中深處坐，說理及談玄。共我不相見，對面似千山。
詩:
世間億萬人，面孔不相似。借問何因緣，致令遣如此。
詩:
各執一般見，互說非兼是。但自修己身，不要言他已。
詩:
男女為婚嫁，俗務是常儀。自量其事力，何用廣張施。
詩:
取債誇人我，論情入骨癡。殺他雞犬命，身死墮阿鼻。
詩:
世上一種人，出性常多事。終日傍街衢，不離諸酒肆。
詩:
為他作保見，替他說道理。一朝有乖張，過咎全歸你。
詩:
我勸出家輩，須知教法深。專心求出離，輒莫染貪淫。
詩:
大有俗中士，知非不愛金。故知君子志，任運聽浮沈。
詩:
寒山住寒山，拾得自拾得。凡愚豈見知，豐幹卻相識。
詩:
見時不可見，覓時何處覓。借問有何緣，卻道無為力。
詩:
從來是拾得，不是偶然稱。別無親眷屬，寒山是我兄。
詩:
兩人心相似，誰能徇俗情。若問年多少，黃河幾度清。
詩:
若解捉老鼠，不在五白貓。若能悟理性，那由錦繡包。
詩:
真珠入席袋，佛性止蓬茅。一群取相漢，用意總無交。
詩:
運心常寬廣，此則名為布。輟己惠于人，方可名為施。
詩:
後來人不知，焉能會此義。未設一庸僧，早擬望富貴。
詩:
獼猴尚教得，人何不憤發。前車既落坑，後車須改轍。
詩:
若也不知此，恐君惡合殺。此來是夜叉，變即成菩薩。
詩:
自從到此天臺寺，經今早已幾冬春。
詩:
山水不移人自老，見卻多少後生人。
詩:
君不見，三界之中紛擾擾，只為無明不了絕。
詩:
一念不生心澄然，無去無來不生滅。
詩:
故林又斬新，剡源溪上人。天姥峽關嶺，通同次海津。
詩:
灣深曲島間，淼淼水云云。借問松禪客，日輪何處暾。
詩:
自笑老夫筋力敗，偏戀松岩愛獨遊。
詩:
可歎往年至今日，任運還同不系舟。
詩:
一入雙溪不計春，煉暴黃精幾許斤。爐灶石鍋頻煮沸，土甑久烝氣味珍。誰來幽谷餐仙食，獨向雲泉更勿人。
詩:
延齡壽盡招手石，此棲終不出山門。
詩:
躑躅一群羊，沿山又入穀。看人貪竹塞，且遭豺狼逐。
詩:
元不出孳生，便將充口腹。從頭吃至尾，ci々無餘肉。
詩:
銀星釘稱衡，綠絲作稱紐。買人推向前，賣人推向後。
詩:
不願他心怨，唯言我好手。死去見閻王，背後插掃帚。
詩:
閉門私造罪，准擬免災殃。被他惡部童，抄得報閻王。
詩:
縱不入鑊湯，亦須臥鐵床。不許雇人替，自作自身當。
詩:
悠悠塵裏人，常道塵中樂。我見塵中人，心生多湣顧。
詩:
何哉湣此流，念彼塵中苦。
詩:
無去無來本湛然，不居內外及中間。
詩:
一顆水精絕瑕翳，光明透滿出人天。
詩:
少年學書劍，叱馭到荊州。聞伐匈奴盡，婆娑無處遊。
詩:
歸來翠岩下，席草玩清流。壯士志未騁，獼猴騎土牛。
詩:
三界如轉輪，浮生若流水。蠢蠢諸品類，貪生不覺死。
詩:
汝看朝垂露，能得幾時子。
詩:
閑入天臺洞，訪人人不知。寒山為伴侶，松下啖靈芝。
詩:
每談今古事，嗟見世愚癡。個個入地獄，早晚出頭時。
詩:
古佛路淒淒，愚人到卻迷。只緣前業重，所以不能知。
詩:
欲識無為理，心中不掛絲。生生勤苦學，必定睹天師。
詩:
各有天真佛，號之為寶王。珠光日夜照，玄妙卒難量。
詩:
盲人常兀兀，那肯怕災殃。唯貪淫泆業，此輩實堪傷。
詩:
出家求出離，哀念苦眾生。助佛為揚化，令教選路行。
詩:
何曾解救苦，恣意亂縱橫。一時同受溺，俱落大深坑。
詩:
常飲三毒酒，昏昏都不知。將錢作夢事，夢事成鐵圍。
詩:
以苦欲舍苦，舍苦無出期。應須早覺悟，覺悟自歸依。
詩:
雲山疊疊幾千重，幽谷路深絕人蹤。
詩:
碧澗清流多勝境，時來鳥語合人心。
詩:
後來出家子，論情入骨癡。本來求解脫，卻見受驅馳。
詩:
終朝遊俗舍，禮念作威儀。博錢沽酒吃，翻成客作兒。
詩:
若論常快活，唯有隱居人。林花長似錦，四季色常新。
詩:
或向岩間坐，旋瞻見桂輪。雖然身暢逸，卻念世間人。
詩:
我見出家人，總愛吃酒肉。此合上天堂，卻沈歸地獄。
詩:
念得兩卷經，欺他道鄽俗。豈知鄽俗士，大有根性熟。
詩:
我見頑鈍人，燈心柱須彌。蟻子齧大樹，焉知氣力微。
詩:
學咬兩莖菜，言與祖師齊。火急求懺悔，從今輒莫迷。
詩:
若見月光明，照燭四天下。圓暉掛太虛，瑩淨能蕭灑。
詩:
人道有虧盈，我見無衰謝。狀似摩尼珠，光明無晝夜。
詩:
餘住無方所，盤泊無為理。時陟涅盤山，或玩香林寺。
詩:
尋常只是閑，言不幹名利。東海變桑田，我心誰管你。
詩:
左手握驪珠，右手執慧劍。先破無明賊，神珠自吐焰。
詩:
傷嗟愚癡人，貪愛那生厭。一墮三途間，始覺前程險。
詩:
般若酒泠泠，飲多人易醒。餘住天臺山，凡愚那見形。
詩:
常遊深谷洞，終不逐時情。無思亦無慮，無辱也無榮。
詩:
平生何所憂，此世隨緣過。日月如逝波，光陰石中火。
詩:
任他天地移，我暢岩中坐。
詩:
嗟見多知漢，終日枉用心。岐路逞嘍羅，欺謾一切人。
詩:
唯作地獄滓，不修來世因。忽爾無常到，定知亂紛紛。
詩:
迢迢山徑峻，萬仞險隘危。石橋莓苔綠，時見白雲飛。
詩:
瀑布懸如練，月影落潭暉。更登華頂上，猶待孤鶴期。
詩:
松月冷颼颼，片片雲霞起。匼匝幾重山，縱目千萬里。
詩:
溪潭水澄澄，徹底鏡相似。可貴靈台物，七寶莫能比。
詩:
世有多解人，愚癡學閑文。不憂當來果，唯知造惡因。
詩:
見佛不解禮，睹僧倍生瞋。五逆十惡輩，三毒以為鄰。
詩:
死去入地獄，未有出頭辰。
詩:
人生浮世中，個個願富貴。高堂車馬多，一呼百諾至。
詩:
吞併田地宅，准擬承後嗣。未逾七十秋，冰消瓦解去。
詩:
水浸泥彈丸，思量無道理。浮漚夢幻身，百年能幾幾。
詩:
不解細思惟，將言長不死。誅剝壘千金，留將與妻子。
詩:
雲林最幽棲，傍澗枕月溪。松拂盤陀石，甘泉湧淒淒。
詩:
靜坐偏佳麗，虛岩曚霧迷。怡然居憩地，日。
詩:
可笑是林泉，數裏少人煙。雲從岩嶂起，瀑布水潺潺。
詩:
猿啼唱道曲，虎嘯出人間。松風清颯颯，鳥語聲關關。
詩:
獨步繞石澗，孤陟上峰巒。時坐盤陀石，偃仰攀蘿沿。
詩:
遙望城隍處，惟聞鬧喧喧。
------------------------------

2. 壁上詩二首
   作者: 豐幹著
   內容:
壁上詩二... :
餘自來天臺，凡經幾萬回。一身如雲水，悠悠任去來。
壁上詩二... :
逍遙絕無鬧，忘機隆佛道。世途岐路心，眾生多煩惱。
壁上詩二... :
兀兀沈浪海，漂漂輪三界。可惜一靈物，無始被境埋。
壁上詩二... :
電光瞥然起，生死紛塵埃。寒山特相訪，拾得常往來。
壁上詩二... :
論心話明月，太虛廓無礙。法界即無邊，一法普遍該。
壁上詩二... :
本來無一物，亦無塵可拂。若能了達此，不用坐兀兀。
------------------------------

