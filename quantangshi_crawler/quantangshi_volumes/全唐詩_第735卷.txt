全唐詩 第735卷
==================================================

1. 宮詞百首
   作者: 和凝著
   內容:
宮詞百首:
紫燎光銷大駕歸，禦樓初見赭黃衣。
宮詞百首:
千聲鼓定將宣赦，竿上金雞翅欲飛。
宮詞百首:
北闕晴分五鳳樓，嵩山秀色護神州。
宮詞百首:
洛河自契千年運，更擬波中出九疇。
宮詞百首:
中興殿上曉光融，一炷天香舞瑞風。
宮詞百首:
百辟虔心齊稽首，捲簾遙見禦衣紅。
宮詞百首:
日和風暖禦樓時，萬姓齊瞻八彩眉。
宮詞百首:
瑞氣祥煙籠細仗，合門宣赦四方知。
宮詞百首:
鳳吹鸞歌曉日明，豐年觀稼出神京。
宮詞百首:
封人爭獻南山壽，五色雲中禦輦平。
宮詞百首:
聖主臨軒待曉時，穿花宮漏正遲遲。
宮詞百首:
雞人一唱乾坤曉，百辟分班儼羽儀。
宮詞百首:
朦朧西月照池亭，初夜椒房掩畫屏。
宮詞百首:
宮女相呼有何事，上樓同看老人星。
宮詞百首:
紅泥椒殿綴珠璫，帳蹙金龍窣地長。
宮詞百首:
紅獸慢然天色暖，鳳爐時複爇沈香。
宮詞百首:
九重樓殿簇丹青，高柳含煙覆井亭。
宮詞百首:
宮內不知今日幾，自來階下數堯蓂。
宮詞百首:
寢殿香濃玉漏嚴，雲隨涼月下西南。
宮詞百首:
帳前宮女低聲道，主上還應夢傅岩。
宮詞百首:
繞殿鉤闌壓玉階，內人輕語憑蔥苔。
宮詞百首:
皆言明主垂衣理，不假朱雲傍檻來。
宮詞百首:
顢頇冰面瑩池心，風刮瑤階臘雪深。
宮詞百首:
怪得宮中無獸炭，步搖釵是辟寒金。
宮詞百首:
蘭殿春融自靘笙，玉顏風透象紗明。
宮詞百首:
金簧如語鶯聲滑，可使雲和獨得名。
宮詞百首:
蘭燭時將鳳髓添，寒星遙映夜光簾。
宮詞百首:
龍樓露著鴛鴦瓦，誰近螭頭擲玉簽。
宮詞百首:
玉甃蓮池春水準，小魚雙並錦鱗行。
宮詞百首:
內中知是黃河樣，九曲今年徹底清。
宮詞百首:
真珠簾外靜無塵，耿耿涼天景象新。
宮詞百首:
金殿夜深銀燭晃，宮嬪來奏月重輪。
宮詞百首:
魚犀月掌夜通頭，自著盤鶯錦臂鞲。
宮詞百首:
多把沈檀配龍麝，宮中掌浸十香油。
宮詞百首:
香雲雙颭玉蟬輕，侍從君王苑裏行。
宮詞百首:
嘉瑞忽逢連理木，一時跪拜賀文明。
宮詞百首:
金鸞雙立紫檀槽，暖殿無風韻自高。
宮詞百首:
含笑試彈紅蕊調，君王宣賜酪櫻桃。
宮詞百首:
斑簟如霞可殿鋪，更開新進瑞蓮圖。
宮詞百首:
誰人築損珊瑚架，子細看時認瀝蘇。
宮詞百首:
金盆初曉洗纖纖，銀鴨香焦特地添。
宮詞百首:
出戶忽看春雪下，六宮齊卷水晶簾。
宮詞百首:
暖金盤裏點酥山，擬望君王子細看。
宮詞百首:
更向眉中分曉黛，岩邊染出碧琅玕。
宮詞百首:
雲母屏前繡柱衣，龍床閑卷諫書幃。
宮詞百首:
黃金檻外螭頭活，日照紅蘭露未晞。
宮詞百首:
樓西殘月尚朧明，中禁雞人報曉聲。
宮詞百首:
清旦司天臺進狀，夜來晴霽泰階平。
宮詞百首:
纖轡摩軒響佩環，銀台門外集鴛鸞。
宮詞百首:
三鐘五鼓祥煙斂，日照仙人捧露盤。
宮詞百首:
司膳廚中也禁煙，春宮相對畫秋千。
宮詞百首:
清明節日頒新火，蠟炬星飛下九天。
宮詞百首:
宮木交芳色盡深，和風輕舞早鶯吟。
宮詞百首:
侍臣不異東方朔，應喜仙桃滿禁林。
宮詞百首:
貢橘香勻x0oh容，星光初滿小金籠。
宮詞百首:
近臣押賜諸王宅，拜了方開敕字封。
宮詞百首:
獻壽朝元欲偃戈，航深梯險競駢羅。
宮詞百首:
若論萬國來朝日，比並塗山更較多。
宮詞百首:
豔陽風景簇神州，杏蕊桃心照鳳樓。
宮詞百首:
遙望青青河畔草，幾多歸馬與休牛。
宮詞百首:
鑾輿觀稼晚方歸，日月旗中見禦衣。
宮詞百首:
萬姓焚香惟頂禮，瑞雲隨傘入宮闈。
宮詞百首:
宮庭皆應紫微垣，壯麗宸居顯至尊。
宮詞百首:
赤子顒顒瞻父母，已將仁德比乾坤。
宮詞百首:
三農皆已辟田疇，又見金門出土牛。
宮詞百首:
塊雨條風符聖化，嘉禾看卻報新秋。
宮詞百首:
進食門前水陸陳，大官齋潔貢時新。
宮詞百首:
明君宵旰分甘處，便索金盤賜重臣。
宮詞百首:
層台金碧惹紅霞，仙掌亭亭對月華。
宮詞百首:
昨夜盤中甘露滿，婕妤爭去奏官家。
宮詞百首:
水殿垂簾冷色凝，一床珍簟展春冰。
宮詞百首:
才人侍立持團扇，金縷雙龍貼碧藤。
宮詞百首:
香鴨煙輕爇水沈，雲鬟閑墜鳳犀簪。
宮詞百首:
珠簾半卷開花雨，又見芭蕉展半心。
宮詞百首:
鶯錦蟬羅撒麝臍，狻猊輕噴瑞煙迷。
宮詞百首:
紅酥點得香山小，卷上珠簾日未西。
宮詞百首:
錦褥花明滿殿鋪，宮娥分坐學樗蒲。
宮詞百首:
欲教官馬沖關過，咒願纖纖早擲盧。
宮詞百首:
小樓花簇鈿山低，金雉雙來蹋馬齊。
宮詞百首:
誇向傍人能彩戲，朝來贏得鷺鷥犀。
宮詞百首:
紅鬃白馬嫩龍飛，天廄供來入紫微。
宮詞百首:
遙見玉階嘶不已，應緣認得赭黃衣。
宮詞百首:
班定千牛立受宣，佩刀搢笏鳳墀前。
宮詞百首:
一聲不坐祥雲合，鴛鷺依行拜兩邊。
宮詞百首:
三殿香濃曉色來，祥鸞威鳳待門開。
宮詞百首:
鏘金佩玉趨丹陛，總是和羹作礪才。
宮詞百首:
兩番供奉打球時，鸞鳳分廂錦繡衣。
宮詞百首:
虎驟龍騰宮殿響，驊騮爭趁一星飛。
宮詞百首:
鳳池冰泮岸莎勻，柳眼花心雪裏新。
宮詞百首:
都是九重和暖地，東風先報禁園春。
宮詞百首:
紫氣氤氳滿帝都，映樓明月鎖金鋪。
宮詞百首:
銀泥殿裏嫌紅燭，教近龍床著火珠。
宮詞百首:
地衣初展瑞霞融，繡帽金鈴舞舜風。
宮詞百首:
吹竹彈絲珠殿響，墜仙雙降五雲中。
宮詞百首:
錦策勻鋪寒玉齊，星錘高運日通犀。
宮詞百首:
鏗金曲罷春冰碎，跪拜君王粉面低。
宮詞百首:
珠簾靜卷水亭涼，玉蕊風飄小檻香。
宮詞百首:
幾處按歌齊入破，雙雙雛燕出宮牆。
宮詞百首:
宮娥解禊豔陽時，鷁舸蘭橈滿鳳池。
宮詞百首:
春水如藍垂柳醉，和風無力嫋金絲。
宮詞百首:
白玉階前菊蕊香，金杯仙醞賞重陽。
宮詞百首:
層台雲集梨園樂，獻壽聲聲祝萬康。
宮詞百首:
天籟吟風社燕歸，渚蓮香老碧苔肥。
宮詞百首:
夜來霜墜梧桐葉，諸殿平明進禦衣。
宮詞百首:
爐爇香檀獸炭癡，真珠簾外雪花飛。
宮詞百首:
六宮進酒堯眉壽，舞鳳盤龍滿禦衣。
宮詞百首:
雲行風靜早秋天，競繞盆池蹋採蓮。
宮詞百首:
罨畫披袍從窣地，更尋宮柳看鳴蟬。
宮詞百首:
闌珊星斗綴珠光，七夕宮嬪乞巧忙。
宮詞百首:
總上穿針樓上去，競看銀漢灑瓊漿。
宮詞百首:
寶瑟淒鏘夜漏餘，玉階閑坐對蟾蜍。
宮詞百首:
秋光寂曆銀河轉，已見宮花露滴疏。
宮詞百首:
春風金嫋萬年枝，簇白團紅爛熳時。
宮詞百首:
宮女競思游御苑，大家齊奏聖人知。
宮詞百首:
幹文初見泰階平，日月常遵閣道行。
宮詞百首:
昨夜仰觀垂象正，拱辰星宿轉分明。
宮詞百首:
鏘鏘濟濟赴延英，漸近重瞳目轉明。
宮詞百首:
君聖臣賢魚水契，鴻基須賀永清平。
宮詞百首:
天廄驂騑集嫩龍，雪光相照曉嘶風。
宮詞百首:
昂頭步步金鞍穩，掌扇花前禦路中。
宮詞百首:
金吾細仗儼威儀，聖旨凝旒對遠夷。
宮詞百首:
曉日曈曨瞻玉案，丁冬環佩滿彤墀。
宮詞百首:
正旦垂旒禦八方，蠻夷無不奉梯航。
宮詞百首:
群臣舞蹈稱觴處，雷動山呼萬歲長。
宮詞百首:
聖主躬耕在籍田，公卿環衛待豐年。
宮詞百首:
五風十雨餘糧在，金殿惟聞奏舜弦。
宮詞百首:
聖日垂科委所司，英才咸喜遇明時。
宮詞百首:
春官進榜鶯離穀，月殿香殘桂魄枝。
宮詞百首:
天街香滿瑞雲生，紅傘凝空景日明。
宮詞百首:
先遣五坊排獵騎，為民除害出神京。
宮詞百首:
內宴初開錦繡攢，教坊齊奏萬年歡。
宮詞百首:
簫韶響亮春雲合，日照堯階舞瑞鸞。
宮詞百首:
視草詞臣直玉堂，對來新賜錦袍香。
宮詞百首:
班資最在雲霄上，長是先迎日月光。
宮詞百首:
玉殿朦朧散曉光，金龍高噴九天香。
宮詞百首:
摵鞭聲定初開扇，百辟齊呼萬歲長。
宮詞百首:
五色卿雲覆九重，香煙高舞禦爐中。
宮詞百首:
含元殿裏行仁德，四海車書已混同。
宮詞百首:
欲封丹詔紫泥香，朱篆龍文禦印光。
宮詞百首:
汗渙絲綸出丹禁，便從天上鳳銜將。
宮詞百首:
越溪姝麗入深宮，儉素皆持馬後風。
宮詞百首:
盡道君王修聖德，不勞辭輦與當熊。
宮詞百首:
早梅初向雪中明，風惹奇香粉蕊輕。
宮詞百首:
誰道落花堪靧面，競來枝上采繁英。
宮詞百首:
暖殿奇香馥綺羅，窗間初學繡金鵝。
宮詞百首:
才經冬至陽生後，今日工夫一線多。
宮詞百首:
金井澄泉玉液香，琉璃深殿自清涼。
宮詞百首:
溫湯頭進瓜初熟，後至宮嬪未得嘗。
宮詞百首:
繡闥雕甍列錦閨，珍奇惟待鳳凰棲。
宮詞百首:
杏梁烜赫晴霞展，時見空虛墜燕泥。
宮詞百首:
龍鳳金鞍軟玉鞭，雪花光照錦連幹。
宮詞百首:
駕頭直指西郊去，曉日寒生講武天。
宮詞百首:
戛雲樓上定風盤，雀躍猿跳總不難。
宮詞百首:
要對君王逞輕捷，禦樓時擬上雞竿。
宮詞百首:
停穩春衫窣地長，通天犀帶綴金章。
宮詞百首:
近臣銜命離丹禁，高捧恩波灑萬方。
宮詞百首:
垂黎玉押春簾卷，不夜珠樓曉鑒開。
宮詞百首:
袍褲宮人走迎駕，東風吹送禦香來。
宮詞百首:
金吾勘契自通官，樓上初聞唱刻閑。
宮詞百首:
金殿香高初喚仗，數行鴛鷺各趨班。
宮詞百首:
螺髻凝香曉黛濃，水精鸂鶒颭輕風。
宮詞百首:
金釵斜戴宜春勝，萬歲千秋繞鬢紅。
宮詞百首:
縷金團扇對纖絺，正是深宮捧日時。
宮詞百首:
要對君王說幽意，低頭佯念婕妤詩。
宮詞百首:
結金冠子學梳蟬，碾玉蜻蜓綴鬢偏。
宮詞百首:
寢殿垂簾悄無事，試香閑立禦爐前。
宮詞百首:
金馬詞臣夜受宣，授毫交直八花磚。
宮詞百首:
白麻草了初呈進，稱旨絲綸下九天。
宮詞百首:
平明光政便門開，已見忠臣早入來。
宮詞百首:
自是樞機符造化，大羅天上曜三台。
宮詞百首:
紅羅窗裏繡偏慵，嚲袖閑隈碧玉籠。
宮詞百首:
蘭殿春晴鸚鵡睡，結條釵颭落花風。
宮詞百首:
曉光初入右銀台，鴛鷺分班啟沃來。
宮詞百首:
如水如魚何際會，盡言金鼎得鹽梅。
宮詞百首:
立名金馬近堯階，儘是家傳八鬥才。
宮詞百首:
麻尾尚猶龍字濕，便從天上鳳銜來。
宮詞百首:
狻猊鎮角舞筵張，鸞鳳花分十六行。
宮詞百首:
輕動玉纖歌遍慢，時時偷眼看君王。
宮詞百首:
邊藩□宴賀休征，細仗初排舜日明。
宮詞百首:
坐定兩軍呈百戲，樂臣低折賀升平。
宮詞百首:
碧羅冠子簇香蓮，結勝雙銜利市錢。
宮詞百首:
花下貪忙尋百草，不知遺卻蹙金蟬。
宮詞百首:
蘭省初除傅粉郎，靜端霜簡入鴛行。
宮詞百首:
明庭轉制渾無事，朝下空餘雞舌香。
宮詞百首:
採訪寧遺草澤人，詔搜無不降蒲輪。
宮詞百首:
集賢殿裏開爐冶，待把黃金鑄重臣。
宮詞百首:
紅玉纖纖捧暖笙，絳唇呼吸引春鶯。
宮詞百首:
霓裳曲罷君王笑，宜近前來與改名。
宮詞百首:
繡額朱門插艾人，羞將角黍近香唇。
宮詞百首:
平明朝下誇宣賜，五色香絲系臂新。
宮詞百首:
芙蓉冠子水精簪，閑對君王理玉琴。
宮詞百首:
鷺頸鶯唇勝仙子，步虛聲細象窗深。
宮詞百首:
金馬門開侍從歸，禦香猶惹賜來衣。
宮詞百首:
曉光滿院金魚冷，紅藥花擎宿露飛。
宮詞百首:
便殿朝回卸玉簪，競來芳檻摘花心。
宮詞百首:
風和難捉花中蝶，卻向窗間弄繡針。
宮詞百首:
君王朝下未梳頭，長暈殘眉侍鑒樓。
宮詞百首:
扼臂交光紅玉軟，起來重擬理箜篌。
宮詞百首:
九重天上實難知，空遣微臣役夢思。
宮詞百首:
葵藿一心期捧日，強搜狂斐擬宮詞。
------------------------------

2. 漁父歌
   作者: 和凝著
   內容:
漁父歌:
白芷汀寒立鷺鷥，蘋風輕剪浪花時。
漁父歌:
煙冪冪，日遲遲，香引芙蓉惹釣絲。
------------------------------

3. 楊柳枝
   作者: 和凝著
   內容:
楊柳枝:
軟碧搖煙似送人，映花時把翠眉嚬。
楊柳枝:
青青自是風流主，慢颭金絲待洛神。
楊柳枝:
瑟瑟羅裙金縷腰，黛眉隈破未重描。
楊柳枝:
醉來咬損新花子，拽住仙郎盡放嬌。
楊柳枝:
鵲橋初就咽銀河，今夜仙郎自姓和。
楊柳枝:
不是昔年攀桂樹，豈能月裏索姮娥。
------------------------------

4. 解紅歌
   作者: 和凝著
   內容:
解紅歌:
百戲罷，五音清，解紅一曲新教成。
解紅歌:
兩個瑤池小仙子，此時奪卻柘枝名。
------------------------------

5. 題鷹獵兔畫
   作者: 和凝著
   內容:
題鷹獵兔... :
雖是丹青物，沈吟亦可傷。君誇鷹眼疾，我憫兔心忙。
題鷹獵兔... :
豈動騷人興，惟增獵客狂。鮫綃百餘尺，爭及制衣裳。
------------------------------

6. 醴泉院
   作者: 和凝著
   內容:
醴泉院:
萬山嵐靄簇洋城，數處禪齋盡有名。古柏八株堆翠色，靈泉一派逗寒聲。暫遊頗愛閑滋味，久住翻嫌俗性情。
醴泉院:
珍重支公每相勉，我於儒行也修行。
------------------------------

7. 興勢觀
   作者: 和凝著
   內容:
興勢觀:
山名興勢鎮梁洋，儼有真風福此方。瘦柏握盤籠殿紫，靈泉澄潔浸花香。暫遊頗愛閒人少，久住翻嫌白日忙。
興勢觀:
只向五千文字內，願成金骨住仙鄉。
------------------------------

8. 洋川
   作者: 和凝著
   內容:
洋川:
華夷圖上見洋川，知在青山綠水邊。
洋川:
官閑最好遊僧舍，江近應須買釣船。
------------------------------

9. 句
   作者: 和凝著
   內容:
句:
先生自舞琴。
句:
波上人如潘玉兒，掌中花似趙飛燕。（《採蓮曲》，以上並見《樂書》）
------------------------------

